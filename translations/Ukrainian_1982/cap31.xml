<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap31">
        <note xml:id="ukrainian_1982_cap31-n1" type="comm" target="quarantana/cap31.xml#c31_10001" targetEnd="quarantana/cap31.xml#c31_10041">Чума, що її вторгнення до міланських володінь водночас із бандами найманців так побоювався Санітарний трибунал, і справді з'явилась; так само відомо, що вола там не спинилася, а захопила й обезлюдила значну частину Італії. </note>
        <note xml:id="ukrainian_1982_cap31-n2" type="comm" target="quarantana/cap31.xml#c31_10042" targetEnd="quarantana/cap31.xml#c31_10091">Тримаючись за основну ниточку нашої історії, ми переходимо до розповіді про головні епізоди цього громадського лиха,— зрозуміло, тільки в межах міланських володінь, і передусім у Мілані, оскільки мемуари цієї доби писано майже виключно про місто (добре це чи погано, але факт). </note>
        <note xml:id="ukrainian_1982_cap31-n3" type="comm" target="quarantana/cap31.xml#c31_10092" targetEnd="quarantana/cap31.xml#c31_10146">І в цій розповіді, щиро кажучи, ми ставимо собі за мету не тільки змалювати те становище, в якому опиняться наші герої, але й водночас ознайомити читачів якнайкоротше й наскільки це виявиться нам під силу зі сторінкою вітчизняної історії, більше вікопомною, аніж добре вивченою. </note>
        <note xml:id="ukrainian_1982_cap31-n4" type="comm" target="quarantana/cap31.xml#c31_10147" targetEnd="quarantana/cap31.xml#c31_10177">Серед численних сучасних розповідей немає жодної, яка б сама по собі була достатня й могла дати про цю подію бодай якесь чітке й послідовне уявлення; також немає нікого, хто міг би допомогти створити його. </note>
        <note xml:id="ukrainian_1982_cap31-n5" type="comm" target="quarantana/cap31.xml#c31_10178" targetEnd="quarantana/cap31.xml#c31_10288">У кожній з цих розповідей, а так само й написаній рукою Ріпамонті, який, проте, перевершує інших авторів кількістю й добором фактів, а ще більше — способом їхнього розгляду, замовчуються факти суттєві. У кожній подибуються фактичні помилки, які можна виявити й виправити, послуговуючись якимсь іншим описом або нечисленними уцілілими урядовими розпорядженнями, виданими й не виданими. Часто в одній розповіді наведено причини, що їх наслідки, ніби взяті з повітря, випадало знаходити в інших розповідях. </note>
        <note xml:id="ukrainian_1982_cap31-n6" type="comm" target="quarantana/cap31.xml#c31_10289" targetEnd="quarantana/cap31.xml#c31_10353">Зате всюди панує дивна плутанина в часі й викладенні подій, таке собі безперестанне ходіння туди й сюди, ніби наосліп, без загального плану, без плану окремих місць,— між іншим, це одна з найзвичайніших і найочевидніших особливостей усіх книжок тієї доби, а надто книжок, писаних народною мовою, принаймні в Італії. Чи так само стоїть справа в решті Європи,— те знають люди вчені, а ми в цьому сумніваємось. </note>
        <note xml:id="ukrainian_1982_cap31-n7" type="comm" target="quarantana/cap31.xml#c31_10354" targetEnd="quarantana/cap31.xml#c31_10452">Жоден письменник наступної доби не брався вивчати й порівнювати ці мемуари, щоб скласти з них безперервний ланцюг подій, послідовну історію чуми; тож звичайне уявлення про неї має бути, в усякому разі, дуже неточним і дещо плутаним — це неясне уявлення про великі лиха й великі помилки (а сказати правду, і тих і тих було більше, ніж можна собі уявити), уявлення, побудоване скорше на міркуваннях, аніж на фактах,— на деяких окремих фактах, нерідко відірваних від найхарактерніших обставин, без врахування особливостей доби, без розуміння причини і наслідків, тобто послідовності ходу подій. </note>
        <note xml:id="ukrainian_1982_cap31-n8" type="comm" target="quarantana/cap31.xml#c31_10453" targetEnd="quarantana/cap31.xml#c31_10500">Досліджуючи й порівнюючи з великою ретельністю всі друковані спогади й деякі не видані, а також окремі (беручи до уваги невелику кількість уцілілих) офіційні документи, ми прагнули скласти з усього цього хоч і не те, що нам би хотілося, та все ж дещо таке, чого досі не було зроблено. </note>
        <note xml:id="ukrainian_1982_cap31-n9" type="comm" target="quarantana/cap31.xml#c31_10501" targetEnd="quarantana/cap31.xml#c31_10519">Ми не збираємося наводити всі публічні акти і навіть згадуватимемо не всі якоюсь мірою гідні пам'яті події. </note>
        <note xml:id="ukrainian_1982_cap31-n10" type="comm" target="quarantana/cap31.xml#c31_10520" targetEnd="quarantana/cap31.xml#c31_10561">Ще менше ми претендуємо на те, щоб вважати читання оригінальних джерел непотрібним тому, хто хоче скласти собі повніше уявлення про цю подію: ми надто добре відчуваємо, яка жива, безпосередня і, так би мовити, невичерпна сила завжди міститься в таких творах, хоч би як їх задумано й побудовано. </note>
        <note xml:id="ukrainian_1982_cap31-n11" type="comm" target="quarantana/cap31.xml#c31_10562" targetEnd="quarantana/cap31.xml#c31_10621">Ми тільки спробували з'ясувати й встановити найбільш загальні й важливі факти, розставити їх у послідовному порядку, скільки це дозволяє їхнє значення й характер, розглянути їхнє взаємовідношення й подати стислу, але правдиву й зв'язну розповідь про це лихо, поки хтось не зробить цього краще від нас. </note>
        <note xml:id="ukrainian_1982_cap31-n12" type="comm" target="quarantana/cap31.xml#c31_10622" targetEnd="quarantana/cap31.xml#c31_10639">Отож на всій території, де проходили війська, по будинках, а то й просто на дорозі, траплялися трупи. </note>
        <note xml:id="ukrainian_1982_cap31-n13" type="comm" target="quarantana/cap31.xml#c31_10640" targetEnd="quarantana/cap31.xml#c31_10666">Невдовзі то в тому, то в тому селі почали захворювати й помирати окремі люди і цілі родини від дивної болючої хвороби з ознаками, що були невідомі більшості населення. </note>
        <note xml:id="ukrainian_1982_cap31-n14" type="comm" target="quarantana/cap31.xml#c31_10667" targetEnd="quarantana/cap31.xml#c31_10708">Проте декотрим людям ці ознаки не здавалися новими — тим небагатьом, які ще пам'ятали чуму, що спустошила п'ятдесят три роки перед цим значну частину Італії, а надто міланські володіння, де її назвали і ще й досі називають чумою Сан-Карло. </note>
        <note xml:id="ukrainian_1982_cap31-n15" type="comm" target="quarantana/cap31.xml#c31_10709" targetEnd="quarantana/cap31.xml#c31_10713">Отака сила милосердя! </note>
        <note xml:id="ukrainian_1982_cap31-n16" type="comm" target="quarantana/cap31.xml#c31_10714" targetEnd="quarantana/cap31.xml#c31_10784">Серед отих різних, отих грізних спогадів про загальне лихо саме завдяки милосердю збереглася пам'ять про одного чоловіка, священика, бо цьому чоловікові воно навіяло почуття і вчинки ще вікопомніші, ніж самі нещастя; це милосердя штовхнуло й потягло його в самісіньку гущу страждань, зробивши ватажком, підпорою, прикладом, добровільною жертвою; із загального лиха воно створило для цього чоловіка ніби арену для подвигу й назвало його іменем саме оце лихо, як ото називають велике завоювання чи велике відкриття. </note>
        <note xml:id="ukrainian_1982_cap31-n17" type="comm" target="quarantana/cap31.xml#c31_10785" targetEnd="quarantana/cap31.xml#c31_10851">Протофізик Лодовіко Сеттала, що не тільки бачив теперішню чуму, але й був один із найневтомніших, найбезстрашніших і, незважаючи на свою тогочасну молодість, один із найвідоміших діячів, давно запідозрював її наближення. Він перебував увесь час насторожі, уважно стежив за всіма повідомленнями про неї і 20 жовтня доповів Санітарному трибуналові про те, що в районі Кьюзо (крайньому на території Лекко, який межував з Бергамо) спалахнула заразна хвороба. </note>
        <note xml:id="ukrainian_1982_cap31-n18" type="comm" target="quarantana/cap31.xml#c31_10852" targetEnd="quarantana/cap31.xml#c31_10868">Але жодного рішення з цього приводу, як це видно з «Повідомлення» Тадіно, ухвалено не було. </note>
        <note xml:id="ukrainian_1982_cap31-n19" type="comm" target="quarantana/cap31.xml#c31_10869" targetEnd="quarantana/cap31.xml#c31_10878">Та невдовзі надійшли такі самі повідомлення з Лекко і Беллано. </note>
        <note xml:id="ukrainian_1982_cap31-n20" type="comm" target="quarantana/cap31.xml#c31_10879" targetEnd="quarantana/cap31.xml#c31_10908">Тоді трибунал прийняв рішення, яке зводилося лише до того, щоб послати комісара, який мав дорогою прихопити в Комо лікаря й відвідати з ним названі місця. </note>
        <note xml:id="ukrainian_1982_cap31-n21" type="comm" target="quarantana/cap31.xml#c31_10909" targetEnd="quarantana/cap31.xml#c31_10961">Обидва вони чи то через невігластво, чи ще чомусь дозволили якомусь старому й темному белланському перукареві переконати їх у тому, що те захворювання — зовсім не чума, а звичайний у деяких місцях наслідок осінніх болотяних випарів, а в інших випадках — наслідок нестатків і злигоднів, перенесених під час нашестя найманців. </note>
        <note xml:id="ukrainian_1982_cap31-n22" type="comm" target="quarantana/cap31.xml#c31_10962" targetEnd="quarantana/cap31.xml#c31_10978">Цю думку комісар доповів трибуналові, який, очевидно, на цьому й заспокоївся. </note>
        <note xml:id="ukrainian_1982_cap31-n23" type="comm" target="quarantana/cap31.xml#c31_10979" targetEnd="quarantana/cap31.xml#c31_11008">А що звідусіль надходили все нові повідомлення про чимдалі більшу смертність, то було виряджено два делегати, щоб розглянути питання й ужити заходів. Це були вищеназваний Тадіно і один з аудиторів трибуналу. </note>
        <note xml:id="ukrainian_1982_cap31-n24" type="comm" target="quarantana/cap31.xml#c31_11009" targetEnd="quarantana/cap31.xml#c31_11028">Коли вони прибули на місце, хвороба вже так поширилася, що докази були під рукою й шукати їх не доводилось. </note>
        <note xml:id="ukrainian_1982_cap31-n25" type="comm" target="quarantana/cap31.xml#c31_11029" targetEnd="quarantana/cap31.xml#c31_11101">Об'їхали територію Лекко, Вальсассіну, береги озера Комо, райони під назвою Монте-ді-Бріанца і Джера д'Адда, і всюди бачили містечка, то позагороджувані на вході решітками, то майже спорожнілі — їхні жителі порозбігались або розташувались у чистому полі; «і вони здавалися нам,— пише Тадіно,— якимись дикими створіннями, що тримали в руках хто м'яту, хто руту, хто розмарин, а хто пляшечку з оцтом». </note>
        <note xml:id="ukrainian_1982_cap31-n26" type="comm" target="quarantana/cap31.xml#c31_11102" targetEnd="quarantana/cap31.xml#c31_11123">Делегати довідалися про число померлих — воно було приголомшливе; пооглядавши хворих і трупи, вони скрізь познаходили огидні й страшні сліди чуми. </note>
        <note xml:id="ukrainian_1982_cap31-n27" type="comm" target="quarantana/cap31.xml#c31_11124" targetEnd="quarantana/cap31.xml#c31_11183">Делегати негайно в письмовій формі повідомили про ці зловісні новини Санітарний трибунал, який, отримавши їх, того ж таки дня, а саме 30 жовтня, наказав, як пише той самий Тадіно, запровадити особливі перепустки, щоб тримати чимдалі від міста осіб, прибулих з місць, де поширилася зараза. І, поки складався указ, було дано з цього приводу деякі попередні розпорядження митним чиновникам. </note>
        <note xml:id="ukrainian_1982_cap31-n28" type="comm" target="quarantana/cap31.xml#c31_11184" targetEnd="quarantana/cap31.xml#c31_11222">Тим часом делегати вжили заходів, які здались їм найкращими, і повернулися з сумним переконанням, що цих заходів не досить, щоб лікувати й зупинити хворобу, яка вже прибрала такої тяжкої форми й так поширилась. </note>
        <note xml:id="ukrainian_1982_cap31-n29" type="comm" target="quarantana/cap31.xml#c31_11223" targetEnd="quarantana/cap31.xml#c31_11252">Повернувшися 14 листопада й склавши звіт трибуналові в усній, а потім і в письмовій формі, делегати дістали від нього доручення з'явитися перед губернатором і доповісти про становище. </note>
        <note xml:id="ukrainian_1982_cap31-n30" type="comm" target="quarantana/cap31.xml#c31_11253" targetEnd="quarantana/cap31.xml#c31_11281">Вони вирядились туди і принесли таку відповідь: губернаторові, мовляв, було дуже прикро чути ці новини, які його глибоко схвилювали, однак воєнні турботи невідкладніші: sed belli graviores esse curas. </note>
        <note xml:id="ukrainian_1982_cap31-n31" type="comm" target="quarantana/cap31.xml#c31_11282" targetEnd="quarantana/cap31.xml#c31_11317">Так пише Ріпамонті, який розбирав реєстриСанітарного відомства й мав бесіду з Тадіно (саме на нього й було покладено цю місію, якщо читач пригадує, це була друга така місія з таким самим наслідком.) </note>
        <note xml:id="ukrainian_1982_cap31-n32" type="comm" target="quarantana/cap31.xml#c31_11318" targetEnd="quarantana/cap31.xml#c31_11374">Через кілька днів, 19 листопада, губернатор оголосив указ, де звелів влаштувати громадське святкування з нагоди дня народження принца Карло, первістка короля Філіппа IV, анітрохи не непокоячись і не думаючи про ту небезпеку, яку несло в собі таке велике скупчення народу за таких обставин. Губернатор наказував, щоб усе було як звичайно, неначе його ні про що не попереджували. </note>
        <note xml:id="ukrainian_1982_cap31-n33" type="comm" target="quarantana/cap31.xml#c31_11375" targetEnd="quarantana/cap31.xml#c31_11449">Цей чоловік, як ми вже казали, був знаменитий Амброджо Спінола, посланий виправити становище на фронті, загладити похибки дона Гонсало і, до речі, взяти на себе управління Міланським герцогством. Слід нагадати, що помер він через кілька місяців, під час цієї самої війни, яка принесла йому стільки хвилювань, і помер не від ран, на полі бою, а в ліжку, від прикрощів та неспокою, спричинюваних докорами, нападами й усякими прискіпуваннями з боку тих, кому він служив. </note>
        <note xml:id="ukrainian_1982_cap31-n34" type="comm" target="quarantana/cap31.xml#c31_11450" targetEnd="quarantana/cap31.xml#c31_11501">Історія оплакала його долю й засудила невдячність тих людей. Вона з великим старанням описала його воєнні й політичні подвиги, уславила його далекозорість, завзяття й твердість. Вона могла б також дошукатися, куди поділись усі ці риси, коли чума насувалася, а потім зненацька заскочила населення, доручене його опіці, вірніше, самоуправству. </note>
        <note xml:id="ukrainian_1982_cap31-n35" type="comm" target="quarantana/cap31.xml#c31_11502" targetEnd="quarantana/cap31.xml#c31_11545">Проте, залишаючи чинною догану цьому чоловікові, слід вказати на обставину, яка дещо послаблює подив перед його поведінкою й водночас викликає подив іншого гатунку, і то набагато більший, а саме: перед поведінкою населення,— я хочу сказати, тієї його частини, якої чума ще не торкнулася і яка мала всі підстави боятися її. </note>
        <note xml:id="ukrainian_1982_cap31-n36" type="comm" target="quarantana/cap31.xml#c31_11546" targetEnd="quarantana/cap31.xml#c31_11601">Коли надійшли вісті з сіл, де хвороба вже лютувала (ці села ніби півкільцем охоплюють місто, подекуди на відстані якихось вісімнадцяти-двадцяти миль), хто міг тоді передбачити, що весь народ відразу не заворушиться, не запрагне створити собі безпеку всякими заходами, добре чи погано задуманими, що його не охопить занепокоєння? </note>
        <note xml:id="ukrainian_1982_cap31-n37" type="comm" target="quarantana/cap31.xml#c31_11602" targetEnd="quarantana/cap31.xml#c31_11620">А все ж, коли мемуари цієї доби і були в чомусь цілком одностайні, то саме в твердженні, що нічого такого не сталося. </note>
        <note xml:id="ukrainian_1982_cap31-n38" type="comm" target="quarantana/cap31.xml#c31_11621" targetEnd="quarantana/cap31.xml#c31_11664">Голод минулого року, утиски вояччини, душевні потрясіння — всього цього було досить, щоб пояснити чимдалі більшу смертність. Якщо на площі, в крамниці або вдома хтось заводив мову про навислу небезпеку, натякаючи на чуму, то його зустрічали недовірливими насмішками й зневажливими висловленнями. </note>
        <note xml:id="ukrainian_1982_cap31-n39" type="comm" target="quarantana/cap31.xml#c31_11665" targetEnd="quarantana/cap31.xml#c31_11685">Така сама безтурботність, така сама, краще сказати, сліпота й така сама впертість панували в сенаті й у Раді декуріонів. </note>
        <note xml:id="ukrainian_1982_cap31-n40" type="comm" target="quarantana/cap31.xml#c31_11686" targetEnd="quarantana/cap31.xml#c31_11758">Зате кардинал Федеріго, щойно довідавшись про перші випадки заразної хвороби, приписав своїм пасторським посланням, щоб парафіяльне духівництво між іншими справами якнайчастіше навіювало народові думку про серйозність чимраз ближчої небезпеки й найсуворіше зобов'язувало всіх сповіщати про кожен новий випадок захворювання, здаючи всі заражені або підозрілі речі. Це, безперечно, також можна зарахувати до числа його вчинків, гідних хвали. </note>
        <note xml:id="ukrainian_1982_cap31-n41" type="comm" target="quarantana/cap31.xml#c31_11759" targetEnd="quarantana/cap31.xml#c31_11770">Санітарний трибунал просив і благав про сприяння, але дістав украй мало, майже нічого. </note>
        <note xml:id="ukrainian_1982_cap31-n42" type="comm" target="quarantana/cap31.xml#c31_11771" targetEnd="quarantana/cap31.xml#c31_11824">Та й у самому трибуналі не виявляли тієї швидкості дій, якої вимагала нагальна необхідність. Як неодноразово твердить Тадіно і як це ще більше випливає з контексту його повідомлення, головним чином обидва лікарі, переконані в серйозному й прямому наближенні небезпеки, весь час підганяли цю шановну корпорацію, якій самій належало підганяти інших. </note>
        <note xml:id="ukrainian_1982_cap31-n43" type="comm" target="quarantana/cap31.xml#c31_11825" targetEnd="quarantana/cap31.xml#c31_11891">Ми вже бачили ту неквапливість, що її виявлено не лише в роботі, але й у збиранні відомостей по одержанні перших звісток про чуму. Ось іще один приклад неквапливості, і то не менш дивної, якщо тільки, зрозуміло, її не викликано перешкодами, які створювало вище начальство: згаданий указ про перепустки, ухвалений 30 жовтня, було оформлено тільки 23 грудня, а оголошено — 29-го, коли чума вже встигла вступити до Мілана. </note>
        <note xml:id="ukrainian_1982_cap31-n44" type="comm" target="quarantana/cap31.xml#c31_11892" targetEnd="quarantana/cap31.xml#c31_11989">Обидва — і Тадіно, і Ріпамонті — неодмінно хотіли знати ім'я того, хто перший заніс чуму, та інші обставини, пов'язані з цією людиною і цим випадком. І справді, коли хочеш вивчити першопричину величезної смертності, при якій не тільки годі скласти списки жертв, а навіть підрахувати їх (хіба що приблизно, в тисячах), починає брати якась дивна цікавість дізнатися ці нечисленні перші імена — адже їх можна записати й зберегти. Це своєрідне відчуття, бажання докопатися до першопричини змушує вбачати щось фатальне й визначне як у самих жертвах, так і в їхньому оточенні. </note>
        <note xml:id="ukrainian_1982_cap31-n45" type="comm" target="quarantana/cap31.xml#c31_11990" targetEnd="quarantana/cap31.xml#c31_12012">Обидва історики кажуть, що це був італійський солдат, який проходив військову службу в Іспанії. В усьому іншому вони дуже розходяться, починаючи з імені. </note>
        <note xml:id="ukrainian_1982_cap31-n46" type="comm" target="quarantana/cap31.xml#c31_12013" targetEnd="quarantana/cap31.xml#c31_12039">По Тадіно, це був такий собі П'єтро Антоніо Ловато, з військ, розквартированих на території Лекко; по Ріпамонті — такий собі П'єр-Паоло Локаті — з розквартированих у Кьявенні. </note>
        <note xml:id="ukrainian_1982_cap31-n47" type="comm" target="quarantana/cap31.xml#c31_12040" targetEnd="quarantana/cap31.xml#c31_12071">Розходяться вони й щодо дня його прибуття до Мілана: перший називає 22 жовтня, другий — той самий день, але наступного місяця. І ні на того, ні на того посилатися не можна. </note>
        <note xml:id="ukrainian_1982_cap31-n48" type="comm" target="quarantana/cap31.xml#c31_12072" targetEnd="quarantana/cap31.xml#c31_12082">Обидві ці дати пробувають у протиріччі з іншими, набагато вірогіднішими. </note>
        <note xml:id="ukrainian_1982_cap31-n49" type="comm" target="quarantana/cap31.xml#c31_12083" targetEnd="quarantana/cap31.xml#c31_12124">Проте Ріпамонті, пишучи за дорученням Генеральної ради декуріонів, повинен був мати у своєму розпорядженні багато способів зібрати необхідні відомості, а Тадіно, за своєю посадою, міг бути обізнаний у цьому краще від усякого іншого. </note>
        <note xml:id="ukrainian_1982_cap31-n50" type="comm" target="quarantana/cap31.xml#c31_12125" targetEnd="quarantana/cap31.xml#c31_12175">А втім, із порівняння інших дат,— вони, як ми сказали, здаються нам точнішими,— випливає, що це сталося до оголошення указу про перепустки, і, якби справа була варта заходу, то можна було б довести або майже довести, що це сталося в перші дні того самого місяця, але, звичайно, читач звільнить нас від цього клопоту. </note>
        <note xml:id="ukrainian_1982_cap31-n51" type="comm" target="quarantana/cap31.xml#c31_12176" targetEnd="quarantana/cap31.xml#c31_12246">Хоч хай там як, а цей нещасливий піхотинець і носій лиха ввійшов до Мілана з великим клунком одежі, купленої чи вкраденої у найманців. Він зупинився в будинку своїх родичів, у передмісті Східних воріт, неподалік від монастиря капуцинів. Прибувши, він відразу ж захворів. Його віднесли до лікарні. Нарив, що з'явився у солдата під пахвою, змусив чоловіка, який доглядав його, запідозрити, що то було насправді. На четвертий день хворий помер. </note>
        <note xml:id="ukrainian_1982_cap31-n52" type="comm" target="quarantana/cap31.xml#c31_12247" targetEnd="quarantana/cap31.xml#c31_12274">Санітарний трибунал наказав ізолювати й не випускати з дому нікого з його рідні. Його одежу і постіль, на якій він лежав у лікарні, було спалено. </note>
        <note xml:id="ukrainian_1982_cap31-n53" type="comm" target="quarantana/cap31.xml#c31_12275" targetEnd="quarantana/cap31.xml#c31_12298">Двоє служителів, що ходили коло нього, і чернець, який напучував його, також позахворювали через кілька днів,— усі три чумою. </note>
        <note xml:id="ukrainian_1982_cap31-n54" type="comm" target="quarantana/cap31.xml#c31_12299" targetEnd="quarantana/cap31.xml#c31_12330">Підозра щодо характеру хвороби, яка виникла в лікарні з самого початку, й ужиті в зв'язку з цим застережні заходи сприяли тому, що зараза тут далі не поширилась. </note>
        <note xml:id="ukrainian_1982_cap31-n55" type="comm" target="quarantana/cap31.xml#c31_12331" targetEnd="quarantana/cap31.xml#c31_12345">Але солдат залишив її насіння поза лікарнею, і воно не забарилося прорости. </note>
        <note xml:id="ukrainian_1982_cap31-n56" type="comm" target="quarantana/cap31.xml#c31_12346" targetEnd="quarantana/cap31.xml#c31_12392">Перший, до кого причепилася чума, був господар дому, де проживав солдат, такий собі Карло Колонна, гравець на лютні. Тоді за наказом Санітарного відомства всіх мешканців цього будинку відправлено до лазарету, де більшість із них захворіла, а невдовзі декотрі повмирали з видимими ознаками чуми. </note>
        <note xml:id="ukrainian_1982_cap31-n57" type="comm" target="quarantana/cap31.xml#c31_12393" targetEnd="quarantana/cap31.xml#c31_12462">Однак те, що вже було посіяно ними, їхнім одягом та речами, розкраденими ріднею, служниками, мешканцями і прихованими від конфіскації та спалення, приписаного трибуналом, а також нові вогнища зарази, виниклі в місті через недосконалість наказів та недбальство в їхньому виконанні,— усе це, поволі назріваючи, розповзлося повсюди наприкінці того року і в перші місяці наступного, 1630-го. </note>
        <note xml:id="ukrainian_1982_cap31-n58" type="comm" target="quarantana/cap31.xml#c31_12463" targetEnd="quarantana/cap31.xml#c31_12513">Час від часу то в одному, то в іншому кварталі міста хтось заражався й помирав. А що ці випадки траплялися рідко, то ніхто й не здогадувався, що то насправді таке, і навіть навпаки, в народі міцніла безпідставна шкідлива певність того, що ніякої чуми немає, що її взагалі ніколи й не було. </note>
        <note xml:id="ukrainian_1982_cap31-n59" type="comm" target="quarantana/cap31.xml#c31_12514" targetEnd="quarantana/cap31.xml#c31_12565">До того ж і численні лікарі, будучи ніби відлунням голосу народного (чи був він і в цьому випадку голосом божим?), висміювали зловісні передбачення й грізні попередження, висловлювані небагатьма. Лікарі мали завжди напохваті назви найзвичайніших хвороб для діагностування кожного випадку чуми, байдуже, які були наявні ознаки й симптоми. </note>
        <note xml:id="ukrainian_1982_cap31-n60" type="comm" target="quarantana/cap31.xml#c31_12566" targetEnd="quarantana/cap31.xml#c31_12623">Коли повідомлення про ці випадки й доходили до Санітарного відомства, то здебільше з запізненням і далеко не точні. Страх перед карантином і лазаретом штовхав людей на хитрощі: про хворих не заявляли, моґильників та їхнє начальство підкуповували, від молодших службовців самого трибуналу, посланих для огляду трупів, діставали за гроші фальшиві посвідчення. </note>
        <note xml:id="ukrainian_1982_cap31-n61" type="comm" target="quarantana/cap31.xml#c31_12624" targetEnd="quarantana/cap31.xml#c31_12685">Проте, якщо трибуналові все ж удавалось виявити якийсь випадок, то він давав наказ спалювати речі хворих, запечатував будинки, відправляючи людей цілими родинами до лазарету. Звідси легко дійти висновку, якими мали бути гнів і ремство населення, «знаті, купців та простого люду»,— як каже Тадіно; адже всі були однаково певні, що все це — непотрібні й даремні прискіпування. </note>
        <note xml:id="ukrainian_1982_cap31-n62" type="comm" target="quarantana/cap31.xml#c31_12686" targetEnd="quarantana/cap31.xml#c31_12720">Гнів упав насамперед на обох лікарів — на вищеназваного Тадіно й на сенатора Сетталу, сина головного лікаря,— і дійшов до того, що досить було їм з'явитися на площі, як на них накидалися з лайкою, а то й камінням. </note>
        <note xml:id="ukrainian_1982_cap31-n63" type="comm" target="quarantana/cap31.xml#c31_12721" targetEnd="quarantana/cap31.xml#c31_12781">І створилося дивне, своєрідне, гідне, щоб його відзначити, становище, в якому впродовж кількох місяців перебували ці люди: побачивши наближення жахливого лиха, вони вибивалися з сили, щоб його усунути, але наштовхувалися на перешкоди там, де шукали завзятої підтримки, й водночас робилися мішенню для обурених язиків, діставши прізвисько ворогів батьківщини: pro patrie hostibus,— як каже Ріпамонті. </note>
        <note xml:id="ukrainian_1982_cap31-n64" type="comm" target="quarantana/cap31.xml#c31_12782" targetEnd="quarantana/cap31.xml#c31_12810">Ця зненависть частково поширилась і на інших лікарів, які теж були впевнені в реальності зарази; вони наполягали на всяких застережливих заходах і намагалися вселити іншим свою сумну певність. </note>
        <note xml:id="ukrainian_1982_cap31-n65" type="comm" target="quarantana/cap31.xml#c31_12811" targetEnd="quarantana/cap31.xml#c31_12834">Обережніші люди звинувачували їх у легковір'ї й упертості. В очах усіх інших тут крився явний обман, зловмисні підступи, викликані бажанням нажитися на загальному страхові. </note>
        <note xml:id="ukrainian_1982_cap31-n66" type="comm" target="quarantana/cap31.xml#c31_12835" targetEnd="quarantana/cap31.xml#c31_12891">Головний лікар Лодовіко Сеттала,— на той час майже вісімдесятирічний дід, професор медицини в Павійському університеті, а потім моральної філософії в Мілані, автор багатьох найвідоміших у той час праць; прославився тим, що подіставав запрошення зайняти кафедру по інших університетах (в Інгольшгаті, Пізі, Болоньї, Падуї) і всі їх відхилив,— був, безперечно, одним з найавторитетніших людей своєї доби. </note>
        <note xml:id="ukrainian_1982_cap31-n67" type="comm" target="quarantana/cap31.xml#c31_12892" targetEnd="quarantana/cap31.xml#c31_12915">До його слави вченого долучалася ще й слава його життя, а до захоплення ним — почуття величезної прихильності за його велике людинолюбство, виявлене при лікуванні хворих і в добрих справах. </note>
        <note xml:id="ukrainian_1982_cap31-n68" type="comm" target="quarantana/cap31.xml#c31_12916" targetEnd="quarantana/cap31.xml#c31_12982">Але є одна обставина, яка засмучує нас і притлумлює почуття поваги, навіюване цими достойними рисами (а втім, ця обставина й тоді робила повагу до нього ще більше загального й глибокою): бідолаха поділяв найпоширеніші й найзгубніші пересуди своїх сучасників. Ясна річ, він був передовою людиною, але не відмежовувався від натовпу, а саме це й веде за собою всякі лиха і часто спричиняється до втрати впливу, здобутого іншими шляхами. </note>
        <note xml:id="ukrainian_1982_cap31-n69" type="comm" target="quarantana/cap31.xml#c31_12983" targetEnd="quarantana/cap31.xml#c31_13033">Отож величезного авторитету, яким він тішився, виявилось у даному випадку, коли лютувала чума, не тільки не досить, щоб здобути перемогу над думкою тих, кого поети називають «темною черню», а директори театрів — «великошановною публікою», але він навіть не допоміг йому уникнути ворожості й обмов з боку тієї її частини, якій нічого не коштує перейти від осуду до наступу й дій. </note>
        <note xml:id="ukrainian_1982_cap31-n70" type="comm" target="quarantana/cap31.xml#c31_13034" targetEnd="quarantana/cap31.xml#c31_13087">Якось, коли Лодовіко Сеттала у ношах прямував до своїх хворих, його оточив народ, вигукуючи, що він — верховода тих, хто хоче завести чуму до Мілана. Він, мовляв, наганяє страх на все місто своїм похмурим виглядом, своєю страшною бородою, а все для того, щоб дати роботу лікарям. </note>
        <note xml:id="ukrainian_1982_cap31-n71" type="comm" target="quarantana/cap31.xml#c31_13088" targetEnd="quarantana/cap31.xml#c31_13112">Натовп і його лють чимдалі зростали; носії, відчувши недобре, прихистили свого господаря в знайомому будинку, що випадково виявився поблизу. </note>
        <note xml:id="ukrainian_1982_cap31-n72" type="comm" target="quarantana/cap31.xml#c31_13113" targetEnd="quarantana/cap31.xml#c31_13208">Усе це сталося з ним тому, що він ясно бачив лихо довкола, нічого не приховував і хотів урятувати від чуми тисячі людей. Зате коли він іншого разу своєю нещасливою порадою сприяв тому, що одну бідну, нещасну жінку взяли на муки, рвали розпеченими кліщами й спалили як чарівницю тільки за те, що її господар страждав якимись дивними болями в животі, а інший, колишній ЇЇ господар, безтямно закохався в неї, — мабуть, тоді він дістав за свою мудрість від публіки нові похвали і — що вже зовсім важко собі уявити — нове прізвисько: найдостойнішого громадянина. </note>
        <note xml:id="ukrainian_1982_cap31-n73" type="comm" target="quarantana/cap31.xml#c31_13209" targetEnd="quarantana/cap31.xml#c31_13271">Проте під кінець березня, спершу в передмісті біля Східних воріт, а потім і по всіх інших кварталах міста, зачастішали випадки захворювання й смертності із страшними виявами судоми, серцебиття, летаргії, марення, із зловісними симптомами — крововиливами та наривами. Смерть майже завжди наставала швидко, бурхливо, нерідко раптово, без найменших попередніх ознак хвороби. </note>
        <note xml:id="ukrainian_1982_cap31-n74" type="comm" target="quarantana/cap31.xml#c31_13272" targetEnd="quarantana/cap31.xml#c31_13353">Лікарі, які заперечували думку, що це епідемія, і тепер не бажали визнавати того, з чого кепкували доти, однак, змушені підвести під якесь загальне поняття нову хворобу, яка стала надто поширеною і надто явною, щоб залишитись неназваною, зупинилися на назві: злоякісна гарячка, лихоманка-моровиця,— жалюгідна умовність, порожня гра слів, яка, однак, спричинилася до величезної шкоди, бо, вважаючи, що істину знайдено, ці лікарі не допускали визнання того, що необхідно було визнати й бачити, а саме: що хвороба передавалася через дотик до хворого. </note>
        <note xml:id="ukrainian_1982_cap31-n75" type="comm" target="quarantana/cap31.xml#c31_13354" targetEnd="quarantana/cap31.xml#c31_13391">Влада, ніби пробудившись із глибокого сну, почала дужче дослухатися до вказівок та пропозицій Санітарного відомства й стала виконувати його постанови, необхідні секвестри та карантини, приписані цим трибуналом. </note>
        <note xml:id="ukrainian_1982_cap31-n76" type="comm" target="quarantana/cap31.xml#c31_13392" targetEnd="quarantana/cap31.xml#c31_13436">Останній також безперестанно вимагав грошей на покриття чимдалі більших щоденних витрат на лазарет і всякі інші види обслуговування, вимагаючи їх від декуріонів, доки буде вирішено (здається, це так і залишилось невирішеним і встановилося само по собі), чи це видатки міста, а чи королівської скарбниці. </note>
        <note xml:id="ukrainian_1982_cap31-n77" type="comm" target="quarantana/cap31.xml#c31_13437" targetEnd="quarantana/cap31.xml#c31_13503">На декуріонів і собі насідав великий канцлер, так само за розпорядженням губернатора, який знову вирушив на приступ нещасного Казале; насідав і сенат, вимагаючи від декуріонів подумати, як постачати місто провіантом, перш ніж скінчиться заборона мати стосунки з іншими місцями, якщо епідемія не пошириться і там, і знайти засоби на утримання більшої частини населення, котра лишилася без роботи. </note>
        <note xml:id="ukrainian_1982_cap31-n78" type="comm" target="quarantana/cap31.xml#c31_13504" targetEnd="quarantana/cap31.xml#c31_13540">Декуріони намагалися роздобувати гроші позичками та податками, а з того, що їм удавалося зібрати, виділяти трохи Санітарному відомству, трохи бідним, а так само купували трохи зерна,— одно слово, частково вдовольняли всякі потреби. </note>
        <note xml:id="ukrainian_1982_cap31-n79" type="comm" target="quarantana/cap31.xml#c31_13541" targetEnd="quarantana/cap31.xml#c31_13548">Але дні великих нещасть були ще попереду. </note>
        <note xml:id="ukrainian_1982_cap31-n80" type="comm" target="quarantana/cap31.xml#c31_13549" targetEnd="quarantana/cap31.xml#c31_13620">Перед керівництвом лазарету, де населення, незважаючи на щоденну смертність, постійно зростало, стояло й інше важке завдання: налагодити обслуговування й дисципліну, дотримуватись приписаної ізоляції та й взагалі встановити режим, запроваджений Санітарним трибуналом. Бо вже спочатку в лазареті панував цілковитий безлад через свавілля самих ув'язнених, а також недбалість і потурання лікарняної обслуги. </note>
        <note xml:id="ukrainian_1982_cap31-n81" type="comm" target="quarantana/cap31.xml#c31_13621" targetEnd="quarantana/cap31.xml#c31_13665">Трибунал і декуріони, згубивши голову, надумали звернутись до капуцинів і благали падре комісара провінції, який нещодавно заступив померлого падре провінціала, аби той зволив дати їм людей, спроможних правити цим царством відчаю. </note>
        <note xml:id="ukrainian_1982_cap31-n82" type="comm" target="quarantana/cap31.xml#c31_13666" targetEnd="quarantana/cap31.xml#c31_13725">Комісар запропонував їм за старшого такого собі падре Феліче Казаті, вже літнього чоловіка, що славився своїм людинолюбством, завзяттям, лагідністю, поєднаною з душевною стійкістю,— чого він цілком заслужив, як це побачимо далі. В товариші й помічники йому запропоновано такого собі падре Мікеле Поццобонеллі, чоловіка ще молодого, але поважного й суворого як за способом мислення, так і за поведінкою. </note>
        <note xml:id="ukrainian_1982_cap31-n83" type="comm" target="quarantana/cap31.xml#c31_13726" targetEnd="quarantana/cap31.xml#c31_13738">Їх було прийнято з великою радістю, і 30 березня вони з'явилися в лазареті. </note>
        <note xml:id="ukrainian_1982_cap31-n84" type="comm" target="quarantana/cap31.xml#c31_13739" targetEnd="quarantana/cap31.xml#c31_13775">Президент Санітарного відомства зробив разом з ними обхід, ніби вводячи їх у володіння, і, скликавши лікарняну обслугу та всіх службовців, оголосив їм, що віднині падре Феліче призначається начальником усього лазарету і дістає високі й необмежені повноваження. </note>
        <note xml:id="ukrainian_1982_cap31-n85" type="comm" target="quarantana/cap31.xml#c31_13776" targetEnd="quarantana/cap31.xml#c31_13805">Помалу-малу, в міру того як нещасне зборище в лазареті все збільшувалося, туди поквапилися й інші капуцини. Вони ставали завідувачами, сповідниками, управителями, братами милосердя, кухарями, гардеробниками, пральниками,— одно слово, всім, ким доведеться. </note>
        <note xml:id="ukrainian_1982_cap31-n86" type="comm" target="quarantana/cap31.xml#c31_13806" targetEnd="quarantana/cap31.xml#c31_13859">Падре Феліче, вічно обтяжений і заклопотаний, і вдень і вночі обходив портики, палати, все величезне внутрішнє приміщення, іноді з ціпком у руках, а іноді захищений самою тільки волосяницею. Всюди він вносив бадьорість і лад, втихомирював хвилювання, розглядав скарги, погрожував, наказував, шпетив, підбадьорював, змушував людей плакати, заспокоював їх. </note>
        <note xml:id="ukrainian_1982_cap31-n87" type="comm" target="quarantana/cap31.xml#c31_13860" targetEnd="quarantana/cap31.xml#c31_13876">Спочатку він був захворів на чуму, але видужав і з новими силами взявся до своєї попередньої діяльності. </note>
        <note xml:id="ukrainian_1982_cap31-n88" type="comm" target="quarantana/cap31.xml#c31_13877" targetEnd="quarantana/cap31.xml#c31_13890">Багато які з його співбратів розлучалися тут із життям — і всі робили це з радістю. </note>
        <note xml:id="ukrainian_1982_cap31-n89" type="comm" target="quarantana/cap31.xml#c31_13891" targetEnd="quarantana/cap31.xml#c31_13956">Певна річ, така диктатура була незвичайним виходом із становища,— незвичайним, як і саме лихо, як і самі часи. Отож ми на власні очі впевнилися, що ті, кому довірено таку відповідальну справу, не знайшли нічого кращого, як передоручити її, й до того ж людям, що за самим своїм статутом стояли найдалі від таких речей — уже тільки це може правити за доказ і навіть приклад безмежної грубості й невлаштованості тогочасного суспільства. </note>
        <note xml:id="ukrainian_1982_cap31-n90" type="comm" target="quarantana/cap31.xml#c31_13957" targetEnd="quarantana/cap31.xml#c31_13990">Але разом з цим, коли ми бачимо, як мужньо ці люди несли такий тягар, це показує нам непоганий приклад сили й хисту, що його може виявити людинолюбство у всякі часи й за будь-яких обставин. </note>
        <note xml:id="ukrainian_1982_cap31-n91" type="comm" target="quarantana/cap31.xml#c31_13991" targetEnd="quarantana/cap31.xml#c31_14058">Прекрасним було те, що вони взялися до цієї справи тільки тому, що не знайшлося нікого, хто пішов би на це, і не мали іншої мети, крім служіння людям, ні іншої надії на цім світі, крім смерті, набагато почеснішої, ніж бажаної. Прекрасно й те, що цю справу запропонували їм тільки тому, що вона була важка й небезпечна, що вони повинні були мати ту витримку й холоднокровність, які так необхідні й рідкісні в отакий час. </note>
        <note xml:id="ukrainian_1982_cap31-n92" type="comm" target="quarantana/cap31.xml#c31_14059" targetEnd="quarantana/cap31.xml#c31_14172">І тому праця й мужність цих ченців заслуговують на те, щоб про них ми згадували з захопленням, із вдячністю, з тим особливим визнанням їхніх великих послуг, зроблених людям такими ж людьми, і тим більше ми їм зобов'язані, що вони не чекають цього визнання собі у винагороду. «Якби там не було цих падре,— каже Тадіно,— все місто напевно б виявилося знищеним: тож справжнє диво, що ці падре за такий короткий відтинок часу зробили так багато для громадського добра; не дістаючи від міста ніякої допомоги, хіба тільки дуже незначну, вони своїм хистом і прозірливістю утримували в лазареті стільки тисяч бідняків». </note>
        <note xml:id="ukrainian_1982_cap31-n93" type="comm" target="quarantana/cap31.xml#c31_14173" targetEnd="quarantana/cap31.xml#c31_14227">Число осіб, за словами Ріпамонті, доглянутих у цьому закладі протягом семи місяців, поки на чолі його стояв падре Феліче, досягло п'ятдесяти тисяч. Автор справедливо зауважує, що про такого чоловіка він міг би сказати набагато більше, коли б, замість описувати лиха міста, він розповів би про інші справи, якими той прославився. </note>
        <note xml:id="ukrainian_1982_cap31-n94" type="comm" target="quarantana/cap31.xml#c31_14228" targetEnd="quarantana/cap31.xml#c31_14278">Та й серед самого населення це вперте заперечення чуми, природно, стало слабнути й зникати в міру того, як хвороба поширювалася через дотик і спілкування,— а тим паче, коли вона, погулявши певний час виключно серед бідноти, почала чіплятися й до синьйорів. </note>
        <note xml:id="ukrainian_1982_cap31-n95" type="comm" target="quarantana/cap31.xml#c31_14279" targetEnd="quarantana/cap31.xml#c31_14296">Серед них був головний лікар Сеттала. Надзвичайно популярний уже тоді, він і тепер заслуговує особливої згадки. </note>
        <note xml:id="ukrainian_1982_cap31-n96" type="comm" target="quarantana/cap31.xml#c31_14297" targetEnd="quarantana/cap31.xml#c31_14305">Чи визнали нарешті люди, що бідний старий мав рацію? </note>
        <note xml:id="ukrainian_1982_cap31-n97" type="comm" target="quarantana/cap31.xml#c31_14306" targetEnd="quarantana/cap31.xml#c31_14308">Хто його знає. </note>
        <note xml:id="ukrainian_1982_cap31-n98" type="comm" target="quarantana/cap31.xml#c31_14309" targetEnd="quarantana/cap31.xml#c31_14321">Чумою захворів він сам, його дружина, двоє синів і сім служників. </note>
        <note xml:id="ukrainian_1982_cap31-n99" type="comm" target="quarantana/cap31.xml#c31_14322" targetEnd="quarantana/cap31.xml#c31_14372">Сам він і один із синів видужали, решта повмирали. «Ці випадки,— пише Тадіно,— ставшися в місті в знатних родинах, примусили знать і плебс замислитися, а недовірливі лікарі і темна, нерозважлива чернь почали стискати губи, зціплювати зуби й зводити від подиву брови». </note>
        <note xml:id="ukrainian_1982_cap31-n100" type="comm" target="quarantana/cap31.xml#c31_14373" targetEnd="quarantana/cap31.xml#c31_14412">Проте хитрощі й, так би мовити, мстивість викритої впертості часом бувають такі, що змушують нас бажати, хай би вона вже краще залишалася до кінця тверда й непохитна, всупереч розумові й очевидності. Ось це й був якраз один із таких випадків. </note>
        <note xml:id="ukrainian_1982_cap31-n101" type="comm" target="quarantana/cap31.xml#c31_14413" targetEnd="quarantana/cap31.xml#c31_14491">Люди, котрі так рішуче й так довго заперечували, що поряд з ними, серед них гніздиться зародок хвороби, який, звичайно, розвиватиметься й почне лютувати, вже не могли далі заперечувати факту поширення зарази. Але, не бажаючи визнавати справжньої причини (адже це значило б признатися в своїй великій помилці й великій провині), будь-що прагнули знайти якусь іншу причину і були готові визнати всяку, висунуту хоч би ким. </note>
        <note xml:id="ukrainian_1982_cap31-n102" type="comm" target="quarantana/cap31.xml#c31_14492" targetEnd="quarantana/cap31.xml#c31_14530">Як на те лихо, одна причина вже була напохваті — в поняттях і традиціях, панівних тоді не тільки у нас, але й у кожному куточку Європи: приворотне зілля, підступи диявола, потаємні замови, щоб прищепити чуму в допомогою всяких заразних отрут і чарів. </note>
        <note xml:id="ukrainian_1982_cap31-n103" type="comm" target="quarantana/cap31.xml#c31_14531" targetEnd="quarantana/cap31.xml#c31_14553">Такі або подібні речі вже траплялись, і в них вірили й під час багатьох інших епідемій і моровиць, зокрема, коли в нас спалахнула чума за півстоліття до цього. </note>
        <note xml:id="ukrainian_1982_cap31-n104" type="comm" target="quarantana/cap31.xml#c31_14554" targetEnd="quarantana/cap31.xml#c31_14594">Тут треба додати, що наприкінці минулого року губернатор отримав, за підписом короля Філіппа IV, депешу з попередженням, що з Мадріда втекло четверо французів, переслідуваних через підозріння в поширенні отруйних, заразних мазей. Хай губернатор пильнує, чи вони не з'являться якось і в Мілані. </note>
        <note xml:id="ukrainian_1982_cap31-n105" type="comm" target="quarantana/cap31.xml#c31_14595" targetEnd="quarantana/cap31.xml#c31_14618">Губернатор передав депешу сенатові й Санітарному трибуналові, але, очевидно, тоді її залишили поза увагою. </note>
        <note xml:id="ukrainian_1982_cap31-n106" type="comm" target="quarantana/cap31.xml#c31_14619" targetEnd="quarantana/cap31.xml#c31_14648">Однак, коли чума спалахнула й була вже визнана, згадали й про це попередження, вбачивши в ньому ще одне підтвердження неясних підозр щодо лиходійського задуму; проте й сам цей факт міг стати першим приводом для виникнення підозр. </note>
        <note xml:id="ukrainian_1982_cap31-n107" type="comm" target="quarantana/cap31.xml#c31_14649" targetEnd="quarantana/cap31.xml#c31_14687">Та ось два випадки (в одному з них проявився сліпий і непогамовний страх, а в другому — якийсь злий задум) перетворили цю неясну підозру щодо можливої змови на підозру дійсну, а для багатьох — на цілковиту впевненість в існуванні справжньої змови. </note>
        <note xml:id="ukrainian_1982_cap31-n108" type="comm" target="quarantana/cap31.xml#c31_14688" targetEnd="quarantana/cap31.xml#c31_14792">А саме: ввечері 17 травня декотрим городянам здалося, ніби якісь люди мазали чимось в соборі перегородку, що відокремлює місця, призначені для чоловіків і жінок. Надійшло розпорядження винести вночі з церкви перегородку, разом із лавами. Голова Санітарного відомства, який з'явився разом із чотирма членами колегії для обстеження, обдивившися перегородку, лави, чаші з святою водою і не знайшовши нічого такого, що могло б підтвердити неуцьку підозру щодо замаху з отрутами, вирішив на догоду чужим маренням, а скорше через зайву обережність, аніж через необхідність, вирішив, повторюю, що досить просто вимити перегородку. </note>
        <note xml:id="ukrainian_1982_cap31-n109" type="comm" target="quarantana/cap31.xml#c31_14793" targetEnd="quarantana/cap31.xml#c31_14813">Проте така кількість речей, ввалених на купу, викликала жахливу паніку в натовпі, який схильний в усякій речі вбачати речовий доказ. </note>
        <note xml:id="ukrainian_1982_cap31-n110" type="comm" target="quarantana/cap31.xml#c31_14814" targetEnd="quarantana/cap31.xml#c31_14836">Пішли розмови, і люди повірили, що в соборі було вимазано всі лави, стіни і навіть мотуззя дзвонів. </note>
        <note xml:id="ukrainian_1982_cap31-n111" type="comm" target="quarantana/cap31.xml#c31_14837" targetEnd="quarantana/cap31.xml#c31_14904">І говорилося про це не тільки тоді: сучасники в своїх мемуарах, вгадуючи про цей факт (деякі з тих мемуарів написано багато років згодом), засвідчують його з однаковою переконаністю, але як усе було насправді — довелось би тільки здогадуватися, коли б про це не писалося в одному листі Санітарного трибуналу губернаторові; той лист зберігається в так званому архіві Сан-Феделе. Трохи далі ми наведемо курсивом уривок, узятий з того послання. </note>
        <note xml:id="ukrainian_1982_cap31-n112" type="comm" target="quarantana/cap31.xml#c31_14905" targetEnd="quarantana/cap31.xml#c31_14923">Назавтра вранці нове й ще дивніше, ще знаменніше видовище вразило очі й голови городян. </note>
        <note xml:id="ukrainian_1982_cap31-n113" type="comm" target="quarantana/cap31.xml#c31_14924" targetEnd="quarantana/cap31.xml#c31_14953">У всіх частинах міста двері й стіни будинків виявилися вимазаними якоюсь жовтою гидотою, набризканою ніби губкою. </note>
        <note xml:id="ukrainian_1982_cap31-n114" type="comm" target="quarantana/cap31.xml#c31_14954" targetEnd="quarantana/cap31.xml#c31_15021">Чи це була чиясь дурна вабаганка зчинити галас і загальний страх, чи то злочинніший намір посилити в народі сум'яття, чи то щось інше. Випадок цей засвідчено в такому вигляді, що, гадаємо, було б імовірніше приписати його не так масовому психозові, як справі рук усього лише кількох чоловік,— справі, що стала, між іншим, не першою й не останньою. </note>
        <note xml:id="ukrainian_1982_cap31-n115" type="comm" target="quarantana/cap31.xml#c31_15022" targetEnd="quarantana/cap31.xml#c31_15078">Ріпамонті, котрий з цього приводу часто висміює, а ще частіше оплакує народне легковір'я, в даному разі твердить, що сам бачив цю гидоту, й описує її: «...ми також ходили дивитися. Подекуди видніли нерівномірно розкидані плямисті патьоки наче хтось розбризкував по стіні всмоктану губкою рідину або вичавлював цю губку об стіну; де-не-де було видно двері і входи до осель, забруднені таким самим розбризкувачем...» (Ріпамонті, с. 75). </note>
        <note xml:id="ukrainian_1982_cap31-n116" type="comm" target="quarantana/cap31.xml#c31_15079" targetEnd="quarantana/cap31.xml#c31_15145">У вищезгаданому листі чиновники Санітарного відомства розповідають про цю справу в тих самих висловах. Вони пишуть про огляди речовини, про досліди з нею над собаками — без усякого поганого наслідку, і додають, що, на їхню думку, були скоріше пустощі, ніж зловмисність: думку, яка показує, що в них до цієї хвилини було досить душевного спокою, щоб не бачити того, чого не було. </note>
        <note xml:id="ukrainian_1982_cap31-n117" type="comm" target="quarantana/cap31.xml#c31_15146" targetEnd="quarantana/cap31.xml#c31_15189">Інші сучасні мемуари, згадуючи цю подію, також підкреслюють, що спочатку багато хто з Санітарного відомства дотримувався думки, що це було зроблено задля жарту, через пустощі. Жодні мемуари не згадують нікого, хто б заперечував це, а вони, звичайно, згадали б, якби такі люди знайшлися, хоча б задля того, щоб назвати їх диваками. </note>
        <note xml:id="ukrainian_1982_cap31-n118" type="comm" target="quarantana/cap31.xml#c31_15190" targetEnd="quarantana/cap31.xml#c31_15257">Я вважав тут цілком доречним навести й співставити ці подробиці знаменитого нестяму, частково маловідомі, частково зовсім невідомі, бо гадаю, що в хибних поглядах, а надто масових, найцікавіше й найкорисніше спостерігати саме шляхи поширення цих поглядів, ті форми й способи, якими їм удалося проникнути в уми й заволодіти ними. </note>
        <note xml:id="ukrainian_1982_cap31-n119" type="comm" target="quarantana/cap31.xml#c31_15258" targetEnd="quarantana/cap31.xml#c31_15282">В місті, де вже й так панувало хвилювання, все перевернулося догори дном. Господарі будинків обпалювали вимазані місця смолоскипами. Перехожі спинялися й, дивлячись на це, жахалися. </note>
        <note xml:id="ukrainian_1982_cap31-n120" type="comm" target="quarantana/cap31.xml#c31_15283" targetEnd="quarantana/cap31.xml#c31_15306">Чужинців (уже тільки через це підозрілих), яких у ті часи було легко впізнати по одежі, люди хапали на вулицях і тягли до суду. </note>
        <note xml:id="ukrainian_1982_cap31-n121" type="comm" target="quarantana/cap31.xml#c31_15307" targetEnd="quarantana/cap31.xml#c31_15328">Чинилися допити й дізнання і тих, кого привели, і тих, хто привів, і свідків. Винуватих не знаходили, судді ще могли сумніватися, міркувати, розуміти. </note>
        <note xml:id="ukrainian_1982_cap31-n122" type="comm" target="quarantana/cap31.xml#c31_15329" targetEnd="quarantana/cap31.xml#c31_15419">Санітарний трибунал проголосив указ, де обіцяв грошову винагороду тому, хто знайде винуватця або винуватців у цій справі. «Вважаючи в жодному разі неприпустимим,— пишуть ці синьйори у вищезгадуваному листі, датованому 21 травня, але написаному, очевидно, 19-го, в день, яким датовано друкований указ,— щоб цей злочин будь-яким чином залишився безкарним, особливо в такий небезпечний і тривожний час, ми задля втіхи й заспокоєння нашого народу й з метою роздобути бодай якісь відомості про цей вчинок, проголосили нині указ...» і т. д. </note>
        <note xml:id="ukrainian_1982_cap31-n123" type="comm" target="quarantana/cap31.xml#c31_15420" targetEnd="quarantana/cap31.xml#c31_15461">Проте в самому указі немає жодної прямої вказівки на те розумне й заспокійливе припущення, висловлене губернаторові,— отже, це було повне замовчування, яке водночас підтверджувало безумну упередженість народу й поступливість самого трибуналу, тим більше гідну догани, чим згубнішою вона могла виявитись. </note>
        <note xml:id="ukrainian_1982_cap31-n124" type="comm" target="quarantana/cap31.xml#c31_15462" targetEnd="quarantana/cap31.xml#c31_15473">Поки там трибунал дошукувався, багато хто з жителів, як це звичайно буває в таких випадках, уже дошукалися. </note>
        <note xml:id="ukrainian_1982_cap31-n125" type="comm" target="quarantana/cap31.xml#c31_15474" targetEnd="quarantana/cap31.xml#c31_15533">Ті, хто думав, що ця мазь справді отруйна, вбачали в цьому: одні — помсту з боку дона Гонсало Фернандеса ді Кордова за образу, завдану йому під час від'їзду; другі — хитрість кардинала Рішельє з метою обезлюдити Мілан і заволодіти ним без жодних труднощів; треті, невідомо з яких міркувань, вважали винуватцями графа ді Коллальто, Валленштейна або й декого з міланської знаті. </note>
        <note xml:id="ukrainian_1982_cap31-n126" type="comm" target="quarantana/cap31.xml#c31_15534" targetEnd="quarantana/cap31.xml#c31_15564">Не бракувало, як ми вже сказали, й таких, які вбачали в цьому вчинку не що інше, як дурний жарт, і приписували його школярам, синьйорам або офіцерам, котрим надокучила облога Казале. </note>
        <note xml:id="ukrainian_1982_cap31-n127" type="comm" target="quarantana/cap31.xml#c31_15565" targetEnd="quarantana/cap31.xml#c31_15601">А коли виявилося, що від тієї мазі шкоди немає, бо ніхто від неї не заразився й не помер, то перший страх став потроху влягатися і вся справа була забута або ж здавалася забутою. </note>
        <note xml:id="ukrainian_1982_cap31-n128" type="comm" target="quarantana/cap31.xml#c31_15602" targetEnd="quarantana/cap31.xml#c31_15617">Отож і надалі декотрі ще не були певні, що ходить чума. </note>
        <note xml:id="ukrainian_1982_cap31-n129" type="comm" target="quarantana/cap31.xml#c31_15618" targetEnd="quarantana/cap31.xml#c31_15693">А що в лазареті і в місті дехто все ж одужував, то в народі, а також серед багатьох упереджених лікарів стали подейкувати, ніби це, мовляв, не справжня чума, а то б усі перемерли. Щоб усунути всякий сумнів, Санітарний трибунал знайшов спосіб, який відповідав необхідності, спосіб цілком наочний, саме з тих, що їх тільки могли зажадати й підказати ті часи. </note>
        <note xml:id="ukrainian_1982_cap31-n130" type="comm" target="quarantana/cap31.xml#c31_15694" targetEnd="quarantana/cap31.xml#c31_15741">В один із днів свята п'ятидесятниці городяни звичайно сходились на цвинтар Сан-Грегоріо за Східними ворітьми помолитися за померлих під час минулої епідемії чуми й похованих у цьому місці. Використовуючи цей благочестивий звичай як привід для розваги та видовища, вони виряджалися туди ошатно вбраними. </note>
        <note xml:id="ukrainian_1982_cap31-n131" type="comm" target="quarantana/cap31.xml#c31_15742" targetEnd="quarantana/cap31.xml#c31_15753">В цей день, разом з багатьма іншими, померла від чуми ціла родина. </note>
        <note xml:id="ukrainian_1982_cap31-n132" type="comm" target="quarantana/cap31.xml#c31_15754" targetEnd="quarantana/cap31.xml#c31_15797">В годину найбільшого скупчення народу посеред екіпажів, вершників і пішоходів з'явився віз, у якому, за наказом Санітарного відомства, на вищезгаданий цвинтар везли трупи померлої родини,— їх везли оголеними, щоб натовп міг бачити на них явні сліди моровиці. </note>
        <note xml:id="ukrainian_1982_cap31-n133" type="comm" target="quarantana/cap31.xml#c31_15798" targetEnd="quarantana/cap31.xml#c31_15822">Крики огиди та жаху лунали всюди, де проїздив віз. Натовп, супроводжуючи його очима, ще довго гомонів услід; таким самим гомоном зустрічали появу воза в новому місці. </note>
        <note xml:id="ukrainian_1982_cap31-n134" type="comm" target="quarantana/cap31.xml#c31_15823" targetEnd="quarantana/cap31.xml#c31_15848">В чуму стали вірити більше. Втім, вона й сама щодень чимдалі дужче давалася взнаки, та й згадане скупчення народу в великій мірі сприяло її поширенню. </note>
        <note xml:id="ukrainian_1982_cap31-n135" type="comm" target="quarantana/cap31.xml#c31_15849" targetEnd="quarantana/cap31.xml#c31_15864">Отже, спочатку — чуми немає, категорично немає, ніякої й ніде; забороняється навіть вимовляти це слово. </note>
        <note xml:id="ukrainian_1982_cap31-n136" type="comm" target="quarantana/cap31.xml#c31_15865" targetEnd="quarantana/cap31.xml#c31_15874">Потому — чумні лихоманки: поняття чуми висловлюється у вигляді прикметника. </note>
        <note xml:id="ukrainian_1982_cap31-n137" type="comm" target="quarantana/cap31.xml#c31_15875" targetEnd="quarantana/cap31.xml#c31_15903">Далі — несправжня чума; власне кажучи, звичайно, чума, але тільки в певному розумінні цього слова; не справжня чума, але щось таке, для чого годі підшукати іншу назву. </note>
        <note xml:id="ukrainian_1982_cap31-n138" type="comm" target="quarantana/cap31.xml#c31_15904" targetEnd="quarantana/cap31.xml#c31_15939">І, нарешті,— безсумнівна чума, незаперечна; але вже на тлі нового поняття — отруєння й злого задуму, що вносить плутанину в поняття основне, виражене словом, яке тепер уже годі було знехтувати. </note>
        <note xml:id="ukrainian_1982_cap31-n139" type="comm" target="quarantana/cap31.xml#c31_15940" targetEnd="quarantana/cap31.xml#c31_15961">Мені здається, немає потреби бути дуже обізнаним в історії понять і слів, щоб знати, що чимало їх пройшли тим самим шляхом. </note>
        <note xml:id="ukrainian_1982_cap31-n140" type="comm" target="quarantana/cap31.xml#c31_15962" targetEnd="quarantana/cap31.xml#c31_15997">Слава богу, що в нас не так уже багато понять і слів такого гатунку й такої ваги, які до того ж дістають свою очевидність такою дорогою ціною; таких, з якими можна поєднувати подібні обставини. </note>
        <note xml:id="ukrainian_1982_cap31-n141" type="comm" target="quarantana/cap31.xml#c31_15998" targetEnd="quarantana/cap31.xml#c31_16032">Проте як у малих, так і у великих справах можна було б у більшості випадків уникнути такого довгого й кривулястого шляху, дотримуючись уже давно випробуваного способу: спостерігати, слухати, порівнювати й думати, перш ніж говорити. </note>
        <note xml:id="ukrainian_1982_cap31-n142" type="comm" target="quarantana/cap31.xml#c31_16033" targetEnd="quarantana/cap31.xml#c31_16059">А втім, говорити — сама по собі справа настільки легша, ніж усе інше разом узяте, що з цього погляду люди заслуговують на деяку поблажливість. </note>
      </div>
    </body>
  </text>
</TEI>