INTRODUZIONE

1 L’Historia...: Manzoni finge di aver trovato un manoscritto di un anonimo del Seicento.

2. cadaueri: cadaveri. Si riproduce una grafia tipica del Seicento: consonanti doppie, u intervocalica al posto di v, maiuscole in eccesso, parole latineggianti, t al posto di z, ecc.

3 Campioni: evidente la polemica contro gli scrittori che consegnano alla storia solo le imprese dei grandi.

4 Arringo:arengo, recinto per la battaglia, per la giostra militare, quindi gara.

5. Oricalchi:l’oricalco è una lega di rame e zinco usata anche per costruire trombe.

6 gente meccaniche...: persone che praticano lavori manuali, di umili condizioni, che di solito non sono protagonisti di romanzi.

7 schietta: schiettamente.

8 angusto Teatro: nel circoscritto spazio geografico della Lombardia.

9 amparo: protezione (spagn.).

10 Re Cattolico nostro Signore: il re di Spagna Filippo IV (1621-1665).

11 Heroe: il governatore di Milano.

12 nobil Prosapia: nobile stirpe.

13 pro tempore: temporaneamente.

14 Argo... Briareo: due mostri della mitologia, il primo con cento occhi, il secondo con cento braccia.

15 rendersi tributarij delle Parche: pagando un tributo di morte alle Parche. Le tre Parche,
nella mitologia, regolavano il destino dell’uomo: Cloto dipanava il filo della vita, Lachesi
vi univa filo dorato per le gioie e filo nero per le disgrazie, Atropo lo recideva e poneva fine
alla vita.

16 generaliter: in modo generico.

17 Parto: prodotto.

18 accidenti: qualità secondarie.

19 grandine di concettini e di figure retoriche: tutte le numerose figure retoriche utilizzate
nella parte iniziale del manoscritto.

20 idiotismi lombardi: forme dialettali lombarde.

21 rettorica discreta: l’arte di parlare e scrivere, con stile, ma senza artificiosità ed eccessi.

22 solecismi: errori di costruzione del periodo.

23 memorie di quel tempo: il manoscritto dell’anonimo del Seicento è finzione letteraria,
veri invece gli studi storici del Manzoni (Giuseppe Ripamonti, Historia Patria e Alessandro Tadino, Raguaglio).

24 che dicitura...: non è da escludere che l’autore faccia qui riferimento autoironico alle diverse stesure del proprio romanzo.

25 libro: potrebbe essere, secondo Lanfranco Caretti, un libro sulla lingua italiana, citato in
una lettera di Giulia Beccaria, e poi distrutto; potrebbe essere Sentir Messa, breve saggio
sulla lingua italiana, composto nel 1836 e pubblicato postumo.

CAPITOLO 1

1 Quelramo...: è il ramo ad est, vicino a Lecco. Zona ben conosciuta dall’autore che nella
villa di Caleotto del padre, conte Pietro Manzoni, aveva passato parte della sua infanzia.

2 due catene...: ad est le Alpi Orobiche, ad ovest i monti della Brianza.

3 ponte: di Lecco.

4 tre grossi torrenti: Gerenzone, Galdone, Bione.

5 terre: borgate.

6 ville: villaggi.

7 castello: fortezza con guarnigione militare.

8 ... vendemmia: evidente un’amara ironia.

9 vie più: sempre più.

10 Abbondio: Sant'Abbondio è il patrono di Como.

11 ufizio: uffizio, le preghiere che un prete deve recitare ogni giorno.

12 fessi: fenditure, spaccature.

13 cura: dimora del curato.

14 enorme ciuffo: col quale coprirsi la faccia quando commettevano violenze.

15 cifra: arabesco.

16 bravi: milizie private al servizio di qualche signore.

17 Contestabile: comandante militare.

18 Sua Maestà Cattolica: è il famoso re di Spagna Filippo II (1556-98), che con la sua Invincibile Armata vincerà contro i Turchi nella battaglia di Lepanto (1571) ma che non riuscirà a vincere sulle navi inglesi di Elisabetta I (1588).

19 stranamente: straordinariamente.

20 grida: decreto emesso dal governatore, stampato ed affisso, ma anche gridato.

21 corda: una tortura descritta da Manzoni nel XXXIV capitolo. Si sollevava il condannato
con una corda legata ai polsi, poi si davano i tratti in modo da slogare le giunture.

22 processo informativo: procedimento istruttorio per conoscere i fatti.

23 galea: galera, nave nella quale i condannati erano costretti a remare.

24 sbrattare: andarsene tutti.

25. onninamente: in tutto e per tutto (lat.).

26 pernizioso: pericoloso, gravido di sventure.

27 ordire cabale: combinare segreti accordi politici. La cabala propriamente detta (qabbâlâh) è un insieme di dottrine ebraiche medievali di tipo mistico e divinatorio.
In realtà don Pedro Enriquez de Acevedo convinse Carlo Emanuele I, duca di Savoia, a
combattere contro il re francese Enrico IV, per ottenere il Marchesato di Saluzzo. Carlo
Emanuele I ottenne il Marchesato di Saluzzo ma dovette dare in cambio ampie zone della
Savoia.

28 Enrico IV: Enrico IV di Borbone (1589-1610), il re francese che, convertitosi al cattolicesimo per porre fine alle guerre civili e religiose, promulgò l’editto di Nantes del 1598.

29 duca di Savoia: Carlo Emanuele I (1580-1630), figlio di Emanuele Filiberto (1528-1580),
condurrà una politica espansionistica, con successi alterni.

30 duca di Biron: Carlo di Gontaut duca di Biron, maresciallo francese, decapitato nel 1602
per aver tramato con Carlo Emanuele I contro Enrico IV.

31 stampatori regi camerali: i tipografi che avevano il privilegio di stampare gli editti della
Regia Camera, organismo equivalente al ministero degli Interni e delle Finanze.

32 Signor Gonzalo Fernandez di Cordova: governatore di Milano dal 1627 al 1629.

33 tuttavia: ancora.

34 a un tratto: insieme, contemporaneamente.
35 galantuomini: ovviamente in senso ironico.
36 banco: banca.
37 sa di latino: l’ironia del bravo anticipa il tentativo di don Abbondio di imbrogliare Renzo
proprio con citazioni latine (cap.II).

38. messere: titolo che spettava anche ai sacerdoti.

39 aggranchiate: rattrappite, in preda a crampi.

40 naturale: carattere, indole.
41 Tali eran gli asili: chiese, conventi, castelli e anche alcune residenze di nobili godevano
del diritto d’asilo, cioè potevano ospitare chi avesse commesso un reato e le autorità di giustizia non potevano entrare in quei luoghi per arrestare i colpevoli.
42 dovizioso: ricco.
43 discrezione: discernimento, giudizio.
44 parenti: alla latina, genitori.
45 fantastico: collerico, lunatico.
46 venticinque lettori: pochi lettori. Maliziosa autoironia per chi scrive un romanzo popolare.
47 età sinodale: Il Sinodo ecclesiastico del Concilio di Trento (1545-1563) , aveva proibito ai
sacerdoti di tenere al loro servizio donne che avessero meno di quaranta anni.
48 celibe: nubile.
49 gomita: gomiti.
50 arcivescovo: è il cardinale Federigo Borromeo, arcivescovo di Milano dal 1595 al 1631.

51 baggianate: sciocchezze. Una lunga dissertazione del Manzoni sull’uso del termine baggiano da parte dei Bergamaschi nei confronti dei Milanesi al cap. XVII.

52 bagattella: o bagatella, una cosa di poco conto, un’inezia.