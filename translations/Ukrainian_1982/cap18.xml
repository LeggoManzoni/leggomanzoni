<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap18">
        <note xml:id="ukrainian_1982_cap18-n1" type="comm" target="quarantana/cap18.xml#c18_10001" targetEnd="quarantana/cap18.xml#c18_10191">Того самого дня, 13 листопада, до синьйора подеста в Лекко прибув посланець і вручив йому депешу синьйора капітана поліції з наказом провести всебічне й найдокладніше розслідування, щоб дістати відомості про одного молодого чоловіка, на ймення Лоренцо Трамальїно, прядильного майстра, котрий втік від praedicti egregii domini саріtanei; слід з'ясувати таке: чи він не повернувся palam vel clam до свого села, до якого точно — ignotum, але verum in territorio Leuci; quod si copertum fuerit sic esse, названий синьйор подеста хай постарається quanta maxima dili'gentia fieri poterit, узяти його і, належним чином зв'язаного та закованого в добрячі кайдани,— оскільки непридатність звичайних «рукавців» для названої особи доведена на досвіді,— перепровадити до в'язниці, де й тримати під надійною охороною, щоб потім передати особі, посланій прийняти його. Як у позитивному, так і в негативному випадку, accedatis ad domum praedicti Laurentii Tramaliini, et, facta debita diligentia, quidquiJ ad rem repertum fuerit auferatis; et informationes de illius prava qualitate, vita, et complicibus sumatis і про все сказане й зроблене, виявлене й невиявлене, взяте й залишене diligenter referatis. </note>
        <note xml:id="ukrainian_1982_cap18-n2" type="comm" target="quarantana/cap18.xml#c18_10192" targetEnd="quarantana/cap18.xml#c18_10229">Синьйор подеста, якого, провівши ретельні розшуки, повідомили, що ця особа до села не поверталася, викликав до себе сільського старосту й звелів, щоб той відвів його до вказаного будинку в супроводі численного почту, що складався з поліцейських і чиновників. </note>
        <note xml:id="ukrainian_1982_cap18-n3" type="comm" target="quarantana/cap18.xml#c18_10230" targetEnd="quarantana/cap18.xml#c18_10244">Будинок було замкнуто. </note>
        <note xml:id="ukrainian_1982_cap18-n4" type="comm" target="quarantana/cap18.xml#c18_10245" targetEnd="quarantana/cap18.xml#c18_10264">Вони зламали двері і взялися до справи з належною ретельністю, тобто, висловлюючись просто, почали діяти, як у місті, взятому приступом. </note>
        <note xml:id="ukrainian_1982_cap18-n5" type="comm" target="quarantana/cap18.xml#c18_10265" targetEnd="quarantana/cap18.xml#c18_10330">Звістка про цей похід негайно поширилася по цілому околу й дійшла до падре Крістофоро, який, вражений і засмучений, розпитував кого тільки міг, щоб бодай щось дізнатися про причину такої несподіваної події. Але йому вдалося зібрати тільки непевні чутки, і він негайно написав падре Бонавентурі, сподіваючись отримати від нього точніші відомості. </note>
        <note xml:id="ukrainian_1982_cap18-n6" type="comm" target="quarantana/cap18.xml#c18_10331" targetEnd="quarantana/cap18.xml#c18_10365">Тим часом родичів і друзів Ренцо викликали дати свідчення про те, що вони знають про погані риси його вдачі. Носити прізвище Трамальїно відтепер стало нещастям, ганьбою, злочином. </note>
        <note xml:id="ukrainian_1982_cap18-n7" type="comm" target="quarantana/cap18.xml#c18_10366" targetEnd="quarantana/cap18.xml#c18_10409">В селі зчинився переполох. Потроху люди довідалися, що Ренцо серед білого дня в самому центрі Мілана вислизнув з рук поліції й зник. Подейкували, ніби він учинив якийсь тяжкий злочин; але який саме — ніхто не міг нічого сказати до пуття, тільки на різні способи обговорювали випадок. </note>
        <note xml:id="ukrainian_1982_cap18-n8" type="comm" target="quarantana/cap18.xml#c18_10410" targetEnd="quarantana/cap18.xml#c18_10456">І що тяжчий злочин приписувано Ренцо, то менше вірили цьому в селі, де його знали як чесного хлопця. Більшість, думок сходилося на тому (і це мовилось пошепки на вухо один одному) , що вся ця історія — справа рук тирана дона Родріго, щоб згубити свого нещасливого суперника. </note>
        <note xml:id="ukrainian_1982_cap18-n9" type="comm" target="quarantana/cap18.xml#c18_10457" targetEnd="quarantana/cap18.xml#c18_10479">Ось що таке доходити висновку шляхом індукції без необхідного знання фактів,— так часом можна даремно скривдити навіть негідника. </note>
        <note xml:id="ukrainian_1982_cap18-n10" type="comm" target="quarantana/cap18.xml#c18_10480" targetEnd="quarantana/cap18.xml#c18_10522">Але ми, як ото кажуть, із фактами в руках можемо твердити, що коли він і не брав, участі в лихих пригодах Ренцо, та все ж радів, наче вони були його роботою, і тріумфував зі своїми прибічниками, а надто з графом Аттіліо. </note>
        <note xml:id="ukrainian_1982_cap18-n11" type="comm" target="quarantana/cap18.xml#c18_10523" targetEnd="quarantana/cap18.xml#c18_10568">Останній, згідно зі своїми попередніми намірами, мав у цей час перебувати уже в Мілані. Але після перших звісток про бунт, про те, що чернь розгулює по вулицях і до того ж не боїться ударів палицею, він вирішив залишитися в селі, доки все вщухне. </note>
        <note xml:id="ukrainian_1982_cap18-n12" type="comm" target="quarantana/cap18.xml#c18_10569" targetEnd="quarantana/cap18.xml#c18_10605">Тим паче що, покривдивши дуже багатьох, він мав певну підставу побоюватися: адже дехто з числа покривджених, досі мовчавши тільки тому, що відчував своє безсилля, може набратися духу за довколишніх обставин і вважатиме дану хвилину найбільш слушною, щоб відомстити за всіх. </note>
        <note xml:id="ukrainian_1982_cap18-n13" type="comm" target="quarantana/cap18.xml#c18_10606" targetEnd="quarantana/cap18.xml#c18_10643">А втім, ця відстрочка була не дуже тривалою. Присланий з Мілана наказ про переслідування Ренцо був уже ознакою того, що порядок в місті відновлюється; і майже одночасно прийшло й пряме підтвердження цього. </note>
        <note xml:id="ukrainian_1982_cap18-n14" type="comm" target="quarantana/cap18.xml#c18_10644" targetEnd="quarantana/cap18.xml#c18_10683">Граф Аттіліо негайно виїхав, під'юджуючи свого кузена вперто йти до мети й домогтися успіху, обіцяючи зі свого боку негайно докласти зусиль, щоб усунути з його дороги ченця. Отака доречна лиха пригода з нікчемним суперником мала зіграти чудову роль у цій справі. </note>
        <note xml:id="ukrainian_1982_cap18-n15" type="comm" target="quarantana/cap18.xml#c18_10684" targetEnd="quarantana/cap18.xml#c18_10778">Не встиг Аттіліо від'їхати, як із Монци цілий і неушкоджений прибув Грізо. Він доповів своєму господареві про все, що зміг вивідати: Лючія, виявляється, знайшла притулок у такому-то монастирі, під заступництвом такої-то синьйори. Дівчина весь час ховається, ніби справдешня черниця: ніколи не виходить за ворота монастиря й буває присутня на всіх церковних відправах, стоячи за заґратованим віконцем. Це дуже не подобається багатьом, хто краєчком вуха чув про її пригоди та незвичайну красу й був би не проти роздивитися на неї ближче. </note>
        <note xml:id="ukrainian_1982_cap18-n16" type="comm" target="quarantana/cap18.xml#c18_10779" targetEnd="quarantana/cap18.xml#c18_10801">Від цього донесення неначе біс вселився в дона Родріго, або ж, вірніше сказати, біс, який доти сидів у ньому, зовсім розперезався. Що ж тепер робити? </note>
        <note xml:id="ukrainian_1982_cap18-n17" type="comm" target="quarantana/cap18.xml#c18_10802" targetEnd="quarantana/cap18.xml#c18_10830">Досі сприятливий збіг обставин усе дужче розпалював його пристрасть, інакше кажучи — оту суміш себелюбства, люті й нахабної примхливості, з яких і складалася його пристрасть. </note>
        <note xml:id="ukrainian_1982_cap18-n18" type="comm" target="quarantana/cap18.xml#c18_10831" targetEnd="quarantana/cap18.xml#c18_10898">Ренцо відсутній, він — опальний вигнанець, бандит, тож щодо нього все дозволено, і його наречену можна вважати, в певному розумінні, майном бунтаря. Єдиний чоловік у світі, який хотів би й міг утрутитися в цю справу й зчинити такий шум, що його зачули б здалеку й притім навіть високі особи, був оцей божевільний падре Крістофоро, що незабаром, мабуть, буде позбавлений змоги шкодити справі. </note>
        <note xml:id="ukrainian_1982_cap18-n19" type="comm" target="quarantana/cap18.xml#c18_10899" targetEnd="quarantana/cap18.xml#c18_10916">І ось тобі — нова перешкода, яка не те щоб зводила нанівець усі ці переваги, але, можна сказати, робила їх недійовими. </note>
        <note xml:id="ukrainian_1982_cap18-n20" type="comm" target="quarantana/cap18.xml#c18_10917" targetEnd="quarantana/cap18.xml#c18_10965">Монастир у Монці, навіть коли б у ньому не було синьйори, виявився для дона Родріго кісткою не по зубах, і хоч хай як він подумки кружляв довкола цього притулку, він не міг придумати жодного способу заволодіти Лючією силою чи підступом. </note>
        <note xml:id="ukrainian_1982_cap18-n21" type="comm" target="quarantana/cap18.xml#c18_10966" targetEnd="quarantana/cap18.xml#c18_11010">Дон Родріго уже був майже готовий відмовитися від свого задуму й виїхати кружним шляхом до Мілана, щоб навіть не переїжджати Монци. А там кинутися у вир друзів і всіляких розваг, аби веселими втіхами зовсім відігнати від себе цю думку, яка стала такою болісною для нього. </note>
        <note xml:id="ukrainian_1982_cap18-n22" type="comm" target="quarantana/cap18.xml#c18_11011" targetEnd="quarantana/cap18.xml#c18_11021">Ох,ці ж друзі! Обережніше з цими друзями! </note>
        <note xml:id="ukrainian_1982_cap18-n23" type="comm" target="quarantana/cap18.xml#c18_11022" targetEnd="quarantana/cap18.xml#c18_11047">Замість розвіятися, він міг у їхньому товаристві наскочити на нові неприємності, бо ж Аттіліо напевно вже розбовкав про все й викликав загальну цікавість. </note>
        <note xml:id="ukrainian_1982_cap18-n24" type="comm" target="quarantana/cap18.xml#c18_11048" targetEnd="quarantana/cap18.xml#c18_11059">З усіх боків почнуть розпитувати про цю горянку,— доведеться все пояснити. </note>
        <note xml:id="ukrainian_1982_cap18-n25" type="comm" target="quarantana/cap18.xml#c18_11060" targetEnd="quarantana/cap18.xml#c18_11066">Вирішив удовольнити свою примху, а що з цього вийшло? </note>
        <note xml:id="ukrainian_1982_cap18-n26" type="comm" target="quarantana/cap18.xml#c18_11067" targetEnd="quarantana/cap18.xml#c18_11100">Взялися до справи, сказати правду, не зовсім пристойної, але ж не можна завжди стримувати своїх пристрастей. Головне — вдовольнити їх. То як же вийти з цього становища? </note>
        <note xml:id="ukrainian_1982_cap18-n27" type="comm" target="quarantana/cap18.xml#c18_11101" targetEnd="quarantana/cap18.xml#c18_11109">Залишити переможцями на полі битви селюка й ченця? </note>
        <note xml:id="ukrainian_1982_cap18-n28" type="comm" target="quarantana/cap18.xml#c18_11110" targetEnd="quarantana/cap18.xml#c18_11110">Оце так! </note>
        <note xml:id="ukrainian_1982_cap18-n29" type="comm" target="quarantana/cap18.xml#c18_11111" targetEnd="quarantana/cap18.xml#c18_11147">І несподівано щасливий випадок, без усяких твоїх старань, усунув селюка, а спритний друг обіцяв усунути ченця, то хіба можна не використати обставин й ганебно облишити свій задум? </note>
        <note xml:id="ukrainian_1982_cap18-n30" type="comm" target="quarantana/cap18.xml#c18_11148" targetEnd="quarantana/cap18.xml#c18_11170">Тоді хоч не з'являйся у благородному товаристві, бо засміють. </note>
        <note xml:id="ukrainian_1982_cap18-n31" type="comm" target="quarantana/cap18.xml#c18_11171" targetEnd="quarantana/cap18.xml#c18_11234">І потім, як ти повернешся до свого маєтку, в село, де, не кажучи вже про безперестанні й болісні нагадування про цю твою пристрасть, ти носитимеш на собі ганебну пляму від невдалого задуму, де водночас ростиме загальна ненависть до тебе й занепадатиме твоя всемогутність? Де на обличчі кожного голодранця, незважаючи на низькі уклони, можна буде прочитати в'їдливе: «Що, вхопив шилом патоки? Який-бо я радий!» </note>
        <note xml:id="ukrainian_1982_cap18-n32" type="comm" target="quarantana/cap18.xml#c18_11235" targetEnd="quarantana/cap18.xml#c18_11270">Шлях кривди широкий, зауважує з цього приводу наш автор, та це не означає, що він зручний: є на ньому свої терени, свої слизькі місця. Шлях цей неприємний і стомливий, хоч і йде вниз. </note>
        <note xml:id="ukrainian_1982_cap18-n33" type="comm" target="quarantana/cap18.xml#c18_11271" targetEnd="quarantana/cap18.xml#c18_11337">Дон Родріго не хотів ні зійти з цього шляху, ні повернути назад, ані спинитися, проте дійти до кінця сам був неспроможний. Та йому спала на думку одна річ, яка могла б допомогти йому в цій справі, а саме: звернутися до одного чоловіка, чия рука діставала туди, куди не досягав навіть зір інших. Для цього чоловіка важкість заходу нерідко ставала додатковою підставою взятися за нього. </note>
        <note xml:id="ukrainian_1982_cap18-n34" type="comm" target="quarantana/cap18.xml#c18_11338" targetEnd="quarantana/cap18.xml#c18_11384">Проте тут були свої незручності й певний ризик, тим більший, чим менше можна було розраховувати все заздалегідь, бо ж важко було визначити загодя, до чого доведеться дійти, зв'язавшися з таким чоловіком — дуже могутнім спільником, але й не менш норовливим і небезпечним кондотьєром. </note>
        <note xml:id="ukrainian_1982_cap18-n35" type="comm" target="quarantana/cap18.xml#c18_11385" targetEnd="quarantana/cap18.xml#c18_11404">Ламаючи собі голову, дон Родріго кілька днів вагався: продовжувати справу чи облишити її. І обидва рішення таїли в собі неприємності. </note>
        <note xml:id="ukrainian_1982_cap18-n36" type="comm" target="quarantana/cap18.xml#c18_11405" targetEnd="quarantana/cap18.xml#c18_11419">Тим часом надійшов лист від кузена з повідомленням, що задумана інтрига починається добре. </note>
        <note xml:id="ukrainian_1982_cap18-n37" type="comm" target="quarantana/cap18.xml#c18_11420" targetEnd="quarantana/cap18.xml#c18_11445">А невдовзі після блискавки вдарив грім. Одного чудового ранку поширилася чутка, що падре Крістофоро відбув з монастиря Пескареніко. </note>
        <note xml:id="ukrainian_1982_cap18-n38" type="comm" target="quarantana/cap18.xml#c18_11446" targetEnd="quarantana/cap18.xml#c18_11496">Цей такий швидкий успіх і лист від Аттіліо, в якому той усіляко підбадьорював кузена, погрожуючи в противному разі загальними насмішками, все більше спонукали дона Родріго до ризикованого заходу. Останнім поштовхом була несподівана звістка, що Аньєзе повернулася додому,— отже, на одну перешкоду менше на шляху до Лючії. </note>
        <note xml:id="ukrainian_1982_cap18-n39" type="comm" target="quarantana/cap18.xml#c18_11497" targetEnd="quarantana/cap18.xml#c18_11504">Дамо звіт про ці дві події, почавши з останньої. </note>
        <note xml:id="ukrainian_1982_cap18-n40" type="comm" target="quarantana/cap18.xml#c18_11505" targetEnd="quarantana/cap18.xml#c18_11550">Тільки-но мати й дочка влаштувалися в своєму притулку, як по Монці, а значить, в монастирі, поширилася звістка про великий бунт у Мілані, а слідом за цією головною новиною — нескінченна вервечка подробиць, які щохвилі множились і змінювались. </note>
        <note xml:id="ukrainian_1982_cap18-n41" type="comm" target="quarantana/cap18.xml#c18_11551" targetEnd="quarantana/cap18.xml#c18_11608">Воротарка, якій із свого будинку було дуже зручно тримати одно вухо до вулиці, а друге — до монастиря, збирала новини і тут, і там, про все доповідаючи своїм гостям: «До в'язниці посадовили двох, шістьох, вісьмох, чотирьох, сімох... їх повісять, одних перед «Пекарнею на милицях», інших у кінці вулиці, де будинок завідувача продовольством. </note>
        <note xml:id="ukrainian_1982_cap18-n42" type="comm" target="quarantana/cap18.xml#c18_11609" targetEnd="quarantana/cap18.xml#c18_11623">Ох-ох-ох! Ви тільки послухайте: один утік, родом чи з самого Лекко, чи з околу. </note>
        <note xml:id="ukrainian_1982_cap18-n43" type="comm" target="quarantana/cap18.xml#c18_11624" targetEnd="quarantana/cap18.xml#c18_11641">Імені його я не знаю, але довідаюсь обов'язково. Цікаво, чи знаєте ви того хлопця?» </note>
        <note xml:id="ukrainian_1982_cap18-n44" type="comm" target="quarantana/cap18.xml#c18_11642" targetEnd="quarantana/cap18.xml#c18_11697">Зважаючи на те, що Ренцо прибув до Мілана якраз у фатальний день, це повідомлення викликало неспокій у жінок, а надто у Лючії. Та уявіть собі, що було, коли воротарка сказала їм: «А той хлопець, який втік, щоб не потрапити на шибеницю, якраз із вашого села, прядильник шовку, звуть Трамальїно, знаєте такого?» </note>
        <note xml:id="ukrainian_1982_cap18-n45" type="comm" target="quarantana/cap18.xml#c18_11698" targetEnd="quarantana/cap18.xml#c18_11732">У Лючії, котра сиділа й підшивала щось, робота так і випала з рук. Вона поблідла, змінилася на обличчі, тож воротарка, певна річ, помітила б це, якби була ближче до неї. </note>
        <note xml:id="ukrainian_1982_cap18-n46" type="comm" target="quarantana/cap18.xml#c18_11733" targetEnd="quarantana/cap18.xml#c18_11786">Та вона стояла на порозі з Аньєзе, а остання хоч і теж була вражена, однак не до такої міри, й змогла опанувати себе. Аби тільки щось відповісти, вона сказала, що в маленькому сільці всі знають одне одного, і вона його також знає, але їй невтямки, як могло з ним скоїтися таке, бо він хлопець сумирний. </note>
        <note xml:id="ukrainian_1982_cap18-n47" type="comm" target="quarantana/cap18.xml#c18_11787" targetEnd="quarantana/cap18.xml#c18_11795">Відтак спитала, чи правда, що він утік, і куди. </note>
        <note xml:id="ukrainian_1982_cap18-n48" type="comm" target="quarantana/cap18.xml#c18_11796" targetEnd="quarantana/cap18.xml#c18_11824">— Утік! Усі кругом говорять. Але куди — невідомо; може, його знову схоплять, а може, він у надійному місці. Та якщо вже він знов потрапить у їхні пазурі, оцей ваш сумирний хлопчина... </note>
        <note xml:id="ukrainian_1982_cap18-n49" type="comm" target="quarantana/cap18.xml#c18_11825" targetEnd="quarantana/cap18.xml#c18_11843">На щастя, тут воротарку хтось покликав, і вона пішла. Уявіть собі, що було з матір'ю й дочкою. </note>
        <note xml:id="ukrainian_1982_cap18-n50" type="comm" target="quarantana/cap18.xml#c18_11844" targetEnd="quarantana/cap18.xml#c18_11885">Упродовж кількох днів бідна жінка й невтішна дівчина не знали анічогісінько, думаючи лише про те, як, та чому, та які будуть наслідки такої прикрої події. Коли випадала нагода, вони пошепки обговорювали між собою це страшне повідомлення. </note>
        <note xml:id="ukrainian_1982_cap18-n51" type="comm" target="quarantana/cap18.xml#c18_11886" targetEnd="quarantana/cap18.xml#c18_11896">Нарешті, якось у четвер, до монастиря з'явився невідомий чоловік і спитав Аньєзе. </note>
        <note xml:id="ukrainian_1982_cap18-n52" type="comm" target="quarantana/cap18.xml#c18_11897" targetEnd="quarantana/cap18.xml#c18_11988">Це був рибалка з Пескареніко, котрий, як звичайно, їхав до Мілана продавати рибу. Добрий фра Крістофоро попросив його, щоб по дорозі через Монцу він завернув до монастиря, передав поклін жінкам, розповів їм про сумну пригоду з Ренцо, порадив набратися терпіння й надіятися на бога та запевнив бідолашних, що він, смиренний чернець, звичайно, їх не забуде й чекатиме нагоди допомогти їм, а поки що неодмінно щотижня повідомлятиме їм новини в отакий спосіб або ж якось інакше. </note>
        <note xml:id="ukrainian_1982_cap18-n53" type="comm" target="quarantana/cap18.xml#c18_11989" targetEnd="quarantana/cap18.xml#c18_12035">Більше про Ренцо посланець не зміг повідомити нічого нового й вірогідного, крім того, що в його будинку зроблено обшук і вжито заходів, щоб затримати втікача. Але відразу додав, що всі пошуки скінчилися безуспішно й достовірно відомо тільки, що він щасливо перебрався на бергамську територію. </note>
        <note xml:id="ukrainian_1982_cap18-n54" type="comm" target="quarantana/cap18.xml#c18_12036" targetEnd="quarantana/cap18.xml#c18_12081">Така певність, годі й казати, була величезним втішенням для Лючії. Від тієї хвилини вона вже не плакала безперервними й гіркими сльозами, знаходила велике заспокоєння в щиросердих розмовах з матір'ю і в молитвах висловлювала хвалу Господові. </note>
        <note xml:id="ukrainian_1982_cap18-n55" type="comm" target="quarantana/cap18.xml#c18_12082" targetEnd="quarantana/cap18.xml#c18_12111">Гертруда частенько викликала її до своєї особистої приймальні й подовгу бесідувала з нею, захоплюючись безпосередністю й лагідністю бідолашки та постійно вислуховуючи благословення й подяки з її боку. </note>
        <note xml:id="ukrainian_1982_cap18-n56" type="comm" target="quarantana/cap18.xml#c18_12112" targetEnd="quarantana/cap18.xml#c18_12145">В напливі відвертості Гертруда розповіла їй також частину своєї власної історії (її бездоганну частину) про те, скільки вона вистраждала, перш ніж піти страждати до монастиря,— й недовірливе ставлення до неї враженої Лючії потроху перейшло в палке співчуття. </note>
        <note xml:id="ukrainian_1982_cap18-n57" type="comm" target="quarantana/cap18.xml#c18_12146" targetEnd="quarantana/cap18.xml#c18_12178">В цій історії вона знайшла більш ніж досить підстав для пояснення деяких дивацтв своєї заступниці, тим паче що тут стало в пригоді й міркування Аньєзе щодо мізків у синьйор. </note>
        <note xml:id="ukrainian_1982_cap18-n58" type="comm" target="quarantana/cap18.xml#c18_12179" targetEnd="quarantana/cap18.xml#c18_12230">Проте, хоч хай як хотілося дівчині відповісти цілковитою відвертістю на довіру, виявлену Гертрудою, їй навіть і на думку не спадало поділитися з нею своїми новими тривогами, своїм новим нещастям, сказати про те, хто для неї цей прядильник-утікач, бо дуже не хотілося їй розголошувати цю новину, таку ганебну й прикру. </note>
        <note xml:id="ukrainian_1982_cap18-n59" type="comm" target="quarantana/cap18.xml#c18_12231" targetEnd="quarantana/cap18.xml#c18_12254">Так само вона ухилялася, скільки могла, од відповідей на повні цікавості Гертрудині розпити про події перед заручинами. </note>
        <note xml:id="ukrainian_1982_cap18-n60" type="comm" target="quarantana/cap18.xml#c18_12255" targetEnd="quarantana/cap18.xml#c18_12282">Але тут вона керувалася не міркуваннями розсудливості: невинній бідолашці вся її власна історія видавалася дражливішою й важчою для розповіді, ніж усі ті, які вона чула або ж могла почути від синьйори. </note>
        <note xml:id="ukrainian_1982_cap18-n61" type="comm" target="quarantana/cap18.xml#c18_12283" targetEnd="quarantana/cap18.xml#c18_12335">В них ішлося про утиски, підступи, страждання,— все це сумні й страшні речі, але про них можна було говорити. А в її власній історії до всього долучалось іще одне почуття, одне тільки слово — кохання, і їй здавалося неможливим вимовити його, говорячи про себе саму, а висловитися якось інакше вона не могла, бо це здавалося їй негожим. </note>
        <note xml:id="ukrainian_1982_cap18-n62" type="comm" target="quarantana/cap18.xml#c18_12336" targetEnd="quarantana/cap18.xml#c18_12359">Така постійна настороженість часом викликала у Гертруди прикре почуття, але скільки у Лючії було прихильності, поваги, вдячності і навіть довіри! </note>
        <note xml:id="ukrainian_1982_cap18-n63" type="comm" target="quarantana/cap18.xml#c18_12360" targetEnd="quarantana/cap18.xml#c18_12398">Інколи, можливо, така незвичайна соромливість, така боязливість не подобалися Гертруді ще дужче й з іншої причини, та все це зникало від солодкої думки, яка повсякчас верталася до неї, коли вона дивилася на Лючію: «Адже я роблю їй добро». </note>
        <note xml:id="ukrainian_1982_cap18-n64" type="comm" target="quarantana/cap18.xml#c18_12399" targetEnd="quarantana/cap18.xml#c18_12417">І так воно насправді й було, бо, не кажучи вже про притулок, ці бесіди, ці родинні пестощі неабияк втішали Лючію. </note>
        <note xml:id="ukrainian_1982_cap18-n65" type="comm" target="quarantana/cap18.xml#c18_12418" targetEnd="quarantana/cap18.xml#c18_12479">Втішала її також і безперервна праця. Вона весь час просила дати їй роботу. Навіть до приймальні завжди приносила якесь рукоділля, щоб «руки не гуляли». Проте сумні думки вдираються усюди! Ось вона все шиє й шиє (ця робота для неї майже зовсім нова), а в її мріях — рідне мотовило, а за ним — стільки всього іншого! </note>
        <note xml:id="ukrainian_1982_cap18-n66" type="comm" target="quarantana/cap18.xml#c18_12480" targetEnd="quarantana/cap18.xml#c18_12503">У наступний четвер до них знов завернув рибалка чи то якийсь інший посланець з вітанням від падре Крістофоро й знову підтвердив, що втеча Ренцо минулася щасливо. </note>
        <note xml:id="ukrainian_1982_cap18-n67" type="comm" target="quarantana/cap18.xml#c18_12504" targetEnd="quarantana/cap18.xml#c18_12570">Певніших відомостей про його гіркі блукання не було зовсім, бо, як ми вже сказали читачам, капуцин сподівався отримати їх від свого міланського побратима, якому він передоручив Ренцо. Але той відповів, що так і не бачив ні юнака, ні листа. Щоправда, приходив хтось із села, питав його, але, не заставши, пішов і більше не з'являвся. </note>
        <note xml:id="ukrainian_1982_cap18-n68" type="comm" target="quarantana/cap18.xml#c18_12571" targetEnd="quarantana/cap18.xml#c18_12612">У третій четвер не було нікого. Це не тільки позбавило бідних жінок бажаного й довгожданого втішення, але й стало приводом для занепокоєння, для сотні страшних підозр, як це завжди трапляється через кожну дрібницю з тими, хто перебуває у важкому й непевному становищі. </note>
        <note xml:id="ukrainian_1982_cap18-n69" type="comm" target="quarantana/cap18.xml#c18_12613" targetEnd="quarantana/cap18.xml#c18_12634">Аньєзе й раніше подумувала, як би його побувати вдома. Коли обіцяний посланець не з'явився, її рішення зміцніло. </note>
        <note xml:id="ukrainian_1982_cap18-n70" type="comm" target="quarantana/cap18.xml#c18_12635" targetEnd="quarantana/cap18.xml#c18_12669">Та для Лючії відірватися від материної спідниці було нелегко. Проте пристрасне бажання довідатися про щось і певність в надійності притулку, такого безпечного й святого, зламали її опір. </note>
        <note xml:id="ukrainian_1982_cap18-n71" type="comm" target="quarantana/cap18.xml#c18_12670" targetEnd="quarantana/cap18.xml#c18_12709">І вони ухвалили між собою, що назавтра Аньєзе вийде на велику дорогу й стане дожидати рибалку, який мав би проїхати мимо, вертаючи з Мілана. Вона попросить його зробити їй таку ласку — підвезти її до Пескареніко по дорозі до рідних гір. </note>
        <note xml:id="ukrainian_1982_cap18-n72" type="comm" target="quarantana/cap18.xml#c18_12710" targetEnd="quarantana/cap18.xml#c18_12747">Справді, Аньєзе зустріла його, спитала, чи падре Крістофоро не давав йому яких-небудь доручень для неї. Але рибалка цілий день перед від'їздом ловив рибу й нічого не знав про ченця. </note>
        <note xml:id="ukrainian_1982_cap18-n73" type="comm" target="quarantana/cap18.xml#c18_12748" targetEnd="quarantana/cap18.xml#c18_12783">Аньєзе не довелося довго просити його. Вона попрощалася з синьйорою й дочкою, поплакала, як заведено, пообіцявши негайно дати знати про себе й скоро повернутися,— й поїхала. </note>
        <note xml:id="ukrainian_1982_cap18-n74" type="comm" target="quarantana/cap18.xml#c18_12784" targetEnd="quarantana/cap18.xml#c18_12790">В дорозі нічого особливого не сталося. </note>
        <note xml:id="ukrainian_1982_cap18-n75" type="comm" target="quarantana/cap18.xml#c18_12791" targetEnd="quarantana/cap18.xml#c18_12808">Як звичайно, переночували в заїзді, вдосвіта рушили далі й рано-вранці прибули до Пескареніко. </note>
        <note xml:id="ukrainian_1982_cap18-n76" type="comm" target="quarantana/cap18.xml#c18_12809" targetEnd="quarantana/cap18.xml#c18_12841">На невеликому майдані перед монастирем Аньєзе розпрощалася зі своїм візником, без кінця повторюючи йому вслід: «Хай благословить вас Господь». Їй дуже хотілося, перш ніж вирушити додому, побачитися зі своїм благодійником, падре Крістофоро. </note>
        <note xml:id="ukrainian_1982_cap18-n77" type="comm" target="quarantana/cap18.xml#c18_12842" targetEnd="quarantana/cap18.xml#c18_12854">Вона подзвонила в дзвіночок. У воротах з'явився фра Гальдіно, той самий, що приходив по горіхи. </note>
        <note xml:id="ukrainian_1982_cap18-n78" type="comm" target="quarantana/cap18.xml#c18_12855" targetEnd="quarantana/cap18.xml#c18_12862">— А-а, синьйоро моя, яким це вітром? </note>
        <note xml:id="ukrainian_1982_cap18-n79" type="comm" target="quarantana/cap18.xml#c18_12863" targetEnd="quarantana/cap18.xml#c18_12868">— Та я б хотіла побачити падре Крістофоро. </note>
        <note xml:id="ukrainian_1982_cap18-n80" type="comm" target="quarantana/cap18.xml#c18_12869" targetEnd="quarantana/cap18.xml#c18_12871">— Падре Крістофоро? </note>
        <note xml:id="ukrainian_1982_cap18-n81" type="comm" target="quarantana/cap18.xml#c18_12872" targetEnd="quarantana/cap18.xml#c18_12873">Його немає. </note>
        <note xml:id="ukrainian_1982_cap18-n82" type="comm" target="quarantana/cap18.xml#c18_12874" targetEnd="quarantana/cap18.xml#c18_12878">— Невже? А він скоро повернеться? </note>
        <note xml:id="ukrainian_1982_cap18-n83" type="comm" target="quarantana/cap18.xml#c18_12879" targetEnd="quarantana/cap18.xml#c18_12891">— Та як вам сказати...— мовив чернець, знизуючи плечима й втягуючи поголену голову у відлогу. </note>
        <note xml:id="ukrainian_1982_cap18-n84" type="comm" target="quarantana/cap18.xml#c18_12892" targetEnd="quarantana/cap18.xml#c18_12893">— А куди ж він відбув? </note>
        <note xml:id="ukrainian_1982_cap18-n85" type="comm" target="quarantana/cap18.xml#c18_12894" targetEnd="quarantana/cap18.xml#c18_12895">— До Ріміні. </note>
        <note xml:id="ukrainian_1982_cap18-n86" type="comm" target="quarantana/cap18.xml#c18_12896" targetEnd="quarantana/cap18.xml#c18_12896">— Куди? </note>
        <note xml:id="ukrainian_1982_cap18-n87" type="comm" target="quarantana/cap18.xml#c18_12897" targetEnd="quarantana/cap18.xml#c18_12898">— До Ріміні. </note>
        <note xml:id="ukrainian_1982_cap18-n88" type="comm" target="quarantana/cap18.xml#c18_12899" targetEnd="quarantana/cap18.xml#c18_12901">— А де це? </note>
        <note xml:id="ukrainian_1982_cap18-n89" type="comm" target="quarantana/cap18.xml#c18_12902" targetEnd="quarantana/cap18.xml#c18_12918">— Далеко! — відповів чернець, прокресливши в повітрі прямовисну лінію, ніби бажаючи показати цим величезну відстань. </note>
        <note xml:id="ukrainian_1982_cap18-n90" type="comm" target="quarantana/cap18.xml#c18_12919" targetEnd="quarantana/cap18.xml#c18_12921">— Ой лишенько! </note>
        <note xml:id="ukrainian_1982_cap18-n91" type="comm" target="quarantana/cap18.xml#c18_12922" targetEnd="quarantana/cap18.xml#c18_12928">Чого ж це він відбув туди так несподівано? </note>
        <note xml:id="ukrainian_1982_cap18-n92" type="comm" target="quarantana/cap18.xml#c18_12929" targetEnd="quarantana/cap18.xml#c18_12935">— Бо так зволив падре провінціал. </note>
        <note xml:id="ukrainian_1982_cap18-n93" type="comm" target="quarantana/cap18.xml#c18_12936" targetEnd="quarantana/cap18.xml#c18_12944">— То навіщо ж було відсилати його? Адже він і тут робив багато добра. </note>
        <note xml:id="ukrainian_1982_cap18-n94" type="comm" target="quarantana/cap18.xml#c18_12945" targetEnd="quarantana/cap18.xml#c18_12946">О Господи! </note>
        <note xml:id="ukrainian_1982_cap18-n95" type="comm" target="quarantana/cap18.xml#c18_12947" targetEnd="quarantana/cap18.xml#c18_12962">— Якби старшим та доводилося звітуватись про свої розпорядження, то що б то був за послух, моя синьйоро? </note>
        <note xml:id="ukrainian_1982_cap18-n96" type="comm" target="quarantana/cap18.xml#c18_12963" targetEnd="quarantana/cap18.xml#c18_12969">— Воно-то так. Тільки для мене це просто погибель. </note>
        <note xml:id="ukrainian_1982_cap18-n97" type="comm" target="quarantana/cap18.xml#c18_12970" targetEnd="quarantana/cap18.xml#c18_12972">— Знаєте, мабуть, в чім річ. </note>
        <note xml:id="ukrainian_1982_cap18-n98" type="comm" target="quarantana/cap18.xml#c18_12973" targetEnd="quarantana/cap18.xml#c18_13025">Очевидячки, в Ріміні виникла потреба в хорошому проповіднику (вони у нас всюди є, але часом потрібен такий чоловік, який просто створений для цього). Тамтешній падре провінціал, треба думати, й написав тутешньому падре провінціалові, чи немає, мовляв, у нього такого й такого чоловіка, а наш падре провінціал і подумав: «Тут не обійтися без падре Крістофоро». </note>
        <note xml:id="ukrainian_1982_cap18-n99" type="comm" target="quarantana/cap18.xml#c18_13026" targetEnd="quarantana/cap18.xml#c18_13029">Ось так воно, мабуть, і було, розумієте? </note>
        <note xml:id="ukrainian_1982_cap18-n100" type="comm" target="quarantana/cap18.xml#c18_13030" targetEnd="quarantana/cap18.xml#c18_13032">— Ох, ми нещасні! </note>
        <note xml:id="ukrainian_1982_cap18-n101" type="comm" target="quarantana/cap18.xml#c18_13033" targetEnd="quarantana/cap18.xml#c18_13034">І коли ж це він відбув? </note>
        <note xml:id="ukrainian_1982_cap18-n102" type="comm" target="quarantana/cap18.xml#c18_13035" targetEnd="quarantana/cap18.xml#c18_13035">— Позавчора! — Отак! </note>
        <note xml:id="ukrainian_1982_cap18-n103" type="comm" target="quarantana/cap18.xml#c18_13036" targetEnd="quarantana/cap18.xml#c18_13048">І чому я не послухалася свого передчуття та не приїхала за кілька днів раніше! </note>
        <note xml:id="ukrainian_1982_cap18-n104" type="comm" target="quarantana/cap18.xml#c18_13049" targetEnd="quarantana/cap18.xml#c18_13060">А невідомо, коли він може повернутися? Хоча б приблизно? </note>
        <note xml:id="ukrainian_1982_cap18-n105" type="comm" target="quarantana/cap18.xml#c18_13061" targetEnd="quarantana/cap18.xml#c18_13074">— Е, моя синьйоро! Це відомо самому тільки падре провінціалові, а може, й ні. </note>
        <note xml:id="ukrainian_1982_cap18-n106" type="comm" target="quarantana/cap18.xml#c18_13075" targetEnd="quarantana/cap18.xml#c18_13094">Коли у нас падре проповідник злітає вгору, то годі завбачити, на якій гілці він сяде. </note>
        <note xml:id="ukrainian_1982_cap18-n107" type="comm" target="quarantana/cap18.xml#c18_13095" targetEnd="quarantana/cap18.xml#c18_13112">То туди його кличуть, то сюди, а в нас монастирі в усіх чотирьох частинах світу. </note>
        <note xml:id="ukrainian_1982_cap18-n108" type="comm" target="quarantana/cap18.xml#c18_13113" targetEnd="quarantana/cap18.xml#c18_13156">Скажімо, падре Крістофоро в Ріміні наробить багато шуму своїми великопостними проповідями,— бо ж він не завжди проповідує без підготовки, як це він робить тут для рибалок і селян. Для міських кафедр у нього є свої чудові проповіді, писані, й до того ж найкращі. </note>
        <note xml:id="ukrainian_1982_cap18-n109" type="comm" target="quarantana/cap18.xml#c18_13157" targetEnd="quarantana/cap18.xml#c18_13176">От усюди й поширюється слава про великого проповідника. Тож можуть прибути по нього з... та як я можу знати, звідки? </note>
        <note xml:id="ukrainian_1982_cap18-n110" type="comm" target="quarantana/cap18.xml#c18_13177" targetEnd="quarantana/cap18.xml#c18_13197">І тоді доведеться посилати його туди, бо ж ми всі живемо щедротами всього світу і, воістину, зобов'язані служити цілому світові. </note>
        <note xml:id="ukrainian_1982_cap18-n111" type="comm" target="quarantana/cap18.xml#c18_13198" targetEnd="quarantana/cap18.xml#c18_13211">— О господи, господи! — знову вигукнула Аньєзе, мало не плачучи.— Що ж мені робити без цього чоловіка? </note>
        <note xml:id="ukrainian_1982_cap18-n112" type="comm" target="quarantana/cap18.xml#c18_13212" targetEnd="quarantana/cap18.xml#c18_13218">Адже він був нам за батька! </note>
        <note xml:id="ukrainian_1982_cap18-n113" type="comm" target="quarantana/cap18.xml#c18_13219" targetEnd="quarantana/cap18.xml#c18_13223">Для нас це просто погибель! </note>
        <note xml:id="ukrainian_1982_cap18-n114" type="comm" target="quarantana/cap18.xml#c18_13224" targetEnd="quarantana/cap18.xml#c18_13255">— Послухайте, добра синьйоро, падре Крістофоро справді достойний чоловік, але у нас є й інші, хіба ви не знаєте? Щирі, розумні, які вміють обходитися і з синьйорами, і з бідняками. </note>
        <note xml:id="ukrainian_1982_cap18-n115" type="comm" target="quarantana/cap18.xml#c18_13256" targetEnd="quarantana/cap18.xml#c18_13267">Може, звернетесь до падре Анастасіо? Або, може, до падре Джіроламо? А ні, то, може, до падре Цаккаріа? </note>
        <note xml:id="ukrainian_1982_cap18-n116" type="comm" target="quarantana/cap18.xml#c18_13268" targetEnd="quarantana/cap18.xml#c18_13276">Бачите, оцей падре Цаккаріа — дуже примітний чоловік! </note>
        <note xml:id="ukrainian_1982_cap18-n117" type="comm" target="quarantana/cap18.xml#c18_13277" targetEnd="quarantana/cap18.xml#c18_13316">І не звертайте уваги, як деякі невігласи, на те, що він такий хирлявий, і голосок у нього деренчливий, і борідка ріденька-ріденька. Не скажу, що він саме призначений для проповідей,— адже в кожного свої обдаровання,— ну, а щоб дати пораду, то знайте, це чоловік що треба! </note>
        <note xml:id="ukrainian_1982_cap18-n118" type="comm" target="quarantana/cap18.xml#c18_13317" targetEnd="quarantana/cap18.xml#c18_13378">— Ой ні, на бога! — з вдячністю вигукнула Аньєзе, але й з нетерпінням, як це завжди буває, коли відповідають на пропозицію, яка не дуже подобається, хоч і дається від щирого серця.— Що мені з того, що один падре такий, а другий такий, коли той бідолаха, якого тут більше немає, знав усі наші справи і все влаштував, щоб допомогти нам. </note>
        <note xml:id="ukrainian_1982_cap18-n119" type="comm" target="quarantana/cap18.xml#c18_13379" targetEnd="quarantana/cap18.xml#c18_13382">— Ну, тоді доведеться потерпіти. </note>
        <note xml:id="ukrainian_1982_cap18-n120" type="comm" target="quarantana/cap18.xml#c18_13383" targetEnd="quarantana/cap18.xml#c18_13389">— Це я знаю,— відповіла Аньєзе,— пробачте, що потурбувала. </note>
        <note xml:id="ukrainian_1982_cap18-n121" type="comm" target="quarantana/cap18.xml#c18_13390" targetEnd="quarantana/cap18.xml#c18_13399">— Та що ви, добра синьйоро! Мені вас дуже шкода. </note>
        <note xml:id="ukrainian_1982_cap18-n122" type="comm" target="quarantana/cap18.xml#c18_13400" targetEnd="quarantana/cap18.xml#c18_13417">А коли ви вирішите звернутися до когось із нашої братії, то монастир осьдечки, завжди на своєму місці. </note>
        <note xml:id="ukrainian_1982_cap18-n123" type="comm" target="quarantana/cap18.xml#c18_13418" targetEnd="quarantana/cap18.xml#c18_13427">Ну, та й я скоро знов навідаю вас — прийду збирати олію. </note>
        <note xml:id="ukrainian_1982_cap18-n124" type="comm" target="quarantana/cap18.xml#c18_13428" targetEnd="quarantana/cap18.xml#c18_13450">— Бувайте здорові,— попрощалася Аньєзе й попрямувала до свого села, засмучена, збентежена, розгублена, як отой бідний сліпець, що згубив свого ціпка. </note>
        <note xml:id="ukrainian_1982_cap18-n125" type="comm" target="quarantana/cap18.xml#c18_13451" targetEnd="quarantana/cap18.xml#c18_13465">Обізнані дещо краще, ніж фра Гальдіно, ми можемо розповісти, як усе те відбувалося насправді. </note>
        <note xml:id="ukrainian_1982_cap18-n126" type="comm" target="quarantana/cap18.xml#c18_13466" targetEnd="quarantana/cap18.xml#c18_13487">Щойно приїхавши до Мілана, Аттіліо, як і обіцяв кузенові Родріго, вирядився навідати їхнього спільного дядька, члена Таємної ради. </note>
        <note xml:id="ukrainian_1982_cap18-n127" type="comm" target="quarantana/cap18.xml#c18_13488" targetEnd="quarantana/cap18.xml#c18_13519">(Це була рада, яка складалася за того часу з тринадцяти чоловік, цивільних і військових; губернатор радився з ними про справи, а в разі смерті або зміни губернатора рада тимчасово перебирала на себе всю владу). </note>
        <note xml:id="ukrainian_1982_cap18-n128" type="comm" target="quarantana/cap18.xml#c18_13520" targetEnd="quarantana/cap18.xml#c18_13550">Дядько-граф, цивільна особа і один із найстаріших членів ради, мав там деяку вагу, а в хисті використовувати її для своєї мети й діставати від цього вигоду був неперевершений. </note>
        <note xml:id="ukrainian_1982_cap18-n129" type="comm" target="quarantana/cap18.xml#c18_13551" targetEnd="quarantana/cap18.xml#c18_13591">Говорив він завжди загадково, мовчав багатозначно; завжди чогось не доказував; примружував очі, що в нього значило: «Не можу сказати»; лестив на всі заставки, не даючи жодних обіцянок; чемно погрожував,— усе в нього було скеровано до однієї мети, і з усього він так чи інакше мав користь. </note>
        <note xml:id="ukrainian_1982_cap18-n130" type="comm" target="quarantana/cap18.xml#c18_13592" targetEnd="quarantana/cap18.xml#c18_13661">Іноді він, бувало, промовить: «Я в цій справі нічим не можу вам допомогти»,— і це була суща правда, але скаже це з таким виглядом, що йому ніхто не повірить; отож зрештою склалася перебільшена думка про його можливості, а звідси й зріс його вплив: так по аптекарських крамничках часом іще трапляються коробки з таємничими арабськими написами, а всередині — порожні, проте вони сприяють підтриманню репутації крамнички. </note>
        <note xml:id="ukrainian_1982_cap18-n131" type="comm" target="quarantana/cap18.xml#c18_13662" targetEnd="quarantana/cap18.xml#c18_13712">Вплив дядечка-графа, що вже давно й безперервно зростав, хоча й досить повільно, за останній час зробив раптом, як ото кажуть, гігантський стрибок у зв'язку з однією надзвичайною обставиною, а саме: його поїздкою до Мадріда з посланням до королівського двору. Про те, як його там приймали, треба було послухати з його власних уст. </note>
        <note xml:id="ukrainian_1982_cap18-n132" type="comm" target="quarantana/cap18.xml#c18_13713" targetEnd="quarantana/cap18.xml#c18_13776">За словами дядечка, граф-герцог виявив до нього особливу увагу, наблизивши його до себе настільки, що якось навіть у присутності всього двору спитав, чи сподобався йому Мадрід, а іншого разу, стоячи з ним в амбразурі вікна, віч-на-віч, сказав йому, що Міланський собор — найбільший храм у володіннях короля. </note>
        <note xml:id="ukrainian_1982_cap18-n133" type="comm" target="quarantana/cap18.xml#c18_13777" targetEnd="quarantana/cap18.xml#c18_13833">Засвідчивши дядечкові-графу свою повагу й повітавши його від імені кузена, Аттіліо промовив із тим поважним виглядом, якого він міг прибирати при нагоді: — Я вважаю своїм обов'язком, анітрохи не принижуючи дона Родріго, попередити вас, синьйоре дядечку, про одну справу, яка без вашого втручання може набути серйозного характеру й призвести до поганих наслідків. </note>
        <note xml:id="ukrainian_1982_cap18-n134" type="comm" target="quarantana/cap18.xml#c18_13834" targetEnd="quarantana/cap18.xml#c18_13837">— Можу собі уявити: знов щось устругнув. </note>
        <note xml:id="ukrainian_1982_cap18-n135" type="comm" target="quarantana/cap18.xml#c18_13838" targetEnd="quarantana/cap18.xml#c18_13851">— Щиро кажучи, цього разу винуватий не мій кузен. </note>
        <note xml:id="ukrainian_1982_cap18-n136" type="comm" target="quarantana/cap18.xml#c18_13852" targetEnd="quarantana/cap18.xml#c18_13865">Але він дуже схвильований, і, повторюю, тільки ви особисто, синьйоре дядечку, можете... </note>
        <note xml:id="ukrainian_1982_cap18-n137" type="comm" target="quarantana/cap18.xml#c18_13866" targetEnd="quarantana/cap18.xml#c18_13867">— Побачимо, побачимо... </note>
        <note xml:id="ukrainian_1982_cap18-n138" type="comm" target="quarantana/cap18.xml#c18_13868" targetEnd="quarantana/cap18.xml#c18_13887">— Там у них є один чернець-капуцин, він має щось проти Родріго, й справа дійшла до того, що... </note>
        <note xml:id="ukrainian_1982_cap18-n139" type="comm" target="quarantana/cap18.xml#c18_13888" targetEnd="quarantana/cap18.xml#c18_13903">— Скільки вже разів я говорив вам, одному й другому: залиште ви цих ченців варитися у власній юшці! </note>
        <note xml:id="ukrainian_1982_cap18-n140" type="comm" target="quarantana/cap18.xml#c18_13904" targetEnd="quarantana/cap18.xml#c18_13924">Вони завдають досить клопотів і тим, кому доводиться... кого це стосується...— Тут він засопів.— А ви, здається, могли б уникнути... </note>
        <note xml:id="ukrainian_1982_cap18-n141" type="comm" target="quarantana/cap18.xml#c18_13925" targetEnd="quarantana/cap18.xml#c18_13956">— Синьйоре дядечку, в даному разі — і мій обов'язок сказати це — Родріго був би радий з ним не зв'язуватися, але чернець має зуб проти Родріго й усіляко його зачіпає. </note>
        <note xml:id="ukrainian_1982_cap18-n142" type="comm" target="quarantana/cap18.xml#c18_13957" targetEnd="quarantana/cap18.xml#c18_13964">— Якого ж дідька той чернець хоче від мого небожа? </note>
        <note xml:id="ukrainian_1982_cap18-n143" type="comm" target="quarantana/cap18.xml#c18_13965" targetEnd="quarantana/cap18.xml#c18_13982">— Насамперед це чоловік в'їдливий, ця його риса добре всім відома. Сваритися з кавалерами — це в нього ніби професія. </note>
        <note xml:id="ukrainian_1982_cap18-n144" type="comm" target="quarantana/cap18.xml#c18_13983" targetEnd="quarantana/cap18.xml#c18_14011">Він, бачте, чи то опікає, чи то наставляє — звідки мені знати — якусь тамтешню сільську дівчину й відчуває до неї прихильність... Таку прихильність... не скажу — корисливу, але надзвичайно ревниву, помисливу, образливу. </note>
        <note xml:id="ukrainian_1982_cap18-n145" type="comm" target="quarantana/cap18.xml#c18_14012" targetEnd="quarantana/cap18.xml#c18_14048">— Розумію,— мовив дядечко-граф, і в його очах крізь тупість, майстерно замасковану навичками багаторічної дипломатії, раптом зблиснуло щось підступне, що справляло неприємне враження. </note>
        <note xml:id="ukrainian_1982_cap18-n146" type="comm" target="quarantana/cap18.xml#c18_14049" targetEnd="quarantana/cap18.xml#c18_14069">— З деякого часу цей чернець утовк собі в голову, що Родріго накинув оком на цю... </note>
        <note xml:id="ukrainian_1982_cap18-n147" type="comm" target="quarantana/cap18.xml#c18_14070" targetEnd="quarantana/cap18.xml#c18_14096">— Втовк собі в голову... втовк собі в голову... але я також знаю синьйора Родріго. Щоб виправити його, потрібен, мабуть, адвокат куди досвідченіший за вашу милість. </note>
        <note xml:id="ukrainian_1982_cap18-n148" type="comm" target="quarantana/cap18.xml#c18_14097" targetEnd="quarantana/cap18.xml#c18_14157">— Шановний синьйоре дядечку! Я, звичайно, готовий повірити, що Родріго, можливо, дозволив собі якийсь жарт стосовно цієї дівчини, зустрівши її на вулиці, — адже ж він молодий і, врешті, не капуцин. Але ж це дрібниці, на яких, синьйоре дядечку, не варто й зупинятися. Важливо те, що цей чернець почав говорити про Родріго, ніби про якогось пройдисвіта, й намагається нацькувати на нього весь окіл. </note>
        <note xml:id="ukrainian_1982_cap18-n149" type="comm" target="quarantana/cap18.xml#c18_14158" targetEnd="quarantana/cap18.xml#c18_14161">— А що інші ченці? </note>
        <note xml:id="ukrainian_1982_cap18-n150" type="comm" target="quarantana/cap18.xml#c18_14162" targetEnd="quarantana/cap18.xml#c18_14198">— Та вони в ці справи не втручаються, бо знають його як дуже гарячу голову й до того ж ставляться з великою повагою до Родріго. Проте, з другого боку, цей чернець має великий вплив на селюків, бо він, до речі, розігрує з себе святого і... </note>
        <note xml:id="ukrainian_1982_cap18-n151" type="comm" target="quarantana/cap18.xml#c18_14199" targetEnd="quarantana/cap18.xml#c18_14207">— Гадаю, він не знає, що Родріго мій небіж? </note>
        <note xml:id="ukrainian_1982_cap18-n152" type="comm" target="quarantana/cap18.xml#c18_14208" targetEnd="quarantana/cap18.xml#c18_14210">— Знає! </note>
        <note xml:id="ukrainian_1982_cap18-n153" type="comm" target="quarantana/cap18.xml#c18_14211" targetEnd="quarantana/cap18.xml#c18_14221">Саме це його найбільше й розпалює. </note>
        <note xml:id="ukrainian_1982_cap18-n154" type="comm" target="quarantana/cap18.xml#c18_14222" targetEnd="quarantana/cap18.xml#c18_14223">— Як? Чому? </note>
        <note xml:id="ukrainian_1982_cap18-n155" type="comm" target="quarantana/cap18.xml#c18_14224" targetEnd="quarantana/cap18.xml#c18_14275">— Та він, бачте, дістає особливу втіху в тому, щоб накапостити саме Родріго, який має надійного заступника, та ще й з таким величезним впливом, як ваша милість. Він каже, що йому наплювати на всяких вельмож і політиків, і що вірьовка Сан-Франческо спиняє навіть мечі, і що... </note>
        <note xml:id="ukrainian_1982_cap18-n156" type="comm" target="quarantana/cap18.xml#c18_14276" targetEnd="quarantana/cap18.xml#c18_14278">— Зухвалий чернець! </note>
        <note xml:id="ukrainian_1982_cap18-n157" type="comm" target="quarantana/cap18.xml#c18_14279" targetEnd="quarantana/cap18.xml#c18_14282">Як його ім'я? </note>
        <note xml:id="ukrainian_1982_cap18-n158" type="comm" target="quarantana/cap18.xml#c18_14283" targetEnd="quarantana/cap18.xml#c18_14310">— Фра Крістофоро з ***,— відповів Аттіліо. Дядечко-граф, узявши з коробочки на столі пам'ятну книжечку, сопів, сопів та й записав-таки в неї це безталанне ім'я. </note>
        <note xml:id="ukrainian_1982_cap18-n159" type="comm" target="quarantana/cap18.xml#c18_14311" targetEnd="quarantana/cap18.xml#c18_14324">Тим часом Аттіліо вів далі: — Цей чернець завжди був такої вдачі, адже його життя добре відоме. </note>
        <note xml:id="ukrainian_1982_cap18-n160" type="comm" target="quarantana/cap18.xml#c18_14325" targetEnd="quarantana/cap18.xml#c18_14359">Він простого звання, але, маючи деякі грошенята, захотів у себе на батьківщині змагатися з кавалерами; розлютований тим, що це виявилось йому не під силу, він убив одного з них, а потім, щоб уникнути шибениці, постригся в ченці... </note>
        <note xml:id="ukrainian_1982_cap18-n161" type="comm" target="quarantana/cap18.xml#c18_14360" targetEnd="quarantana/cap18.xml#c18_14363">— Ач, який молодець! Чудово! </note>
        <note xml:id="ukrainian_1982_cap18-n162" type="comm" target="quarantana/cap18.xml#c18_14364" targetEnd="quarantana/cap18.xml#c18_14374">Побачимо, побачимо,— казав дядечко-граф, знай сопучи далі. </note>
        <note xml:id="ukrainian_1982_cap18-n163" type="comm" target="quarantana/cap18.xml#c18_14375" targetEnd="quarantana/cap18.xml#c18_14406">— А тепер,— підхопив Аттіліо,— він розлютований більше ніж будь-коли, бо один задум, який він так плекав, не вдався. Уже тільки з цього, синьйоре дядечку, ви можете судити, що це за чоловік. </note>
        <note xml:id="ukrainian_1982_cap18-n164" type="comm" target="quarantana/cap18.xml#c18_14407" targetEnd="quarantana/cap18.xml#c18_14469">Він, бачте, хотів віддати ту дівку заміж; чи то щоб урятувати її від світових спокус,— ви мене розумієте,— чи то з якоїсь іншої причини, але будь-що хотів віддати її заміж; і знайшов... підхожого чоловіка — також свого улюбленця, особу, яку, можливо, і навіть напевно, ви, синьйоре дядечку, знаєте на ймення, бо ж Таємна рада, я переконаний, мала займатися цією достойною особою. </note>
        <note xml:id="ukrainian_1982_cap18-n165" type="comm" target="quarantana/cap18.xml#c18_14470" targetEnd="quarantana/cap18.xml#c18_14472">— Хто ж це такий? </note>
        <note xml:id="ukrainian_1982_cap18-n166" type="comm" target="quarantana/cap18.xml#c18_14473" targetEnd="quarantana/cap18.xml#c18_14480">— Та один прядильник шовку, Лоренцо Трамальїно, той самий, що... </note>
        <note xml:id="ukrainian_1982_cap18-n167" type="comm" target="quarantana/cap18.xml#c18_14481" targetEnd="quarantana/cap18.xml#c18_14486">— Лоренцо Трамальїно! — вигукнув дядечко-граф,— Чудово! </note>
        <note xml:id="ukrainian_1982_cap18-n168" type="comm" target="quarantana/cap18.xml#c18_14487" targetEnd="quarantana/cap18.xml#c18_14491">Та й молодець падре! </note>
        <note xml:id="ukrainian_1982_cap18-n169" type="comm" target="quarantana/cap18.xml#c18_14492" targetEnd="quarantana/cap18.xml#c18_14499">Зрозуміло... справді... у того там був лист до одного... </note>
        <note xml:id="ukrainian_1982_cap18-n170" type="comm" target="quarantana/cap18.xml#c18_14500" targetEnd="quarantana/cap18.xml#c18_14501">Шкода, однак, що... </note>
        <note xml:id="ukrainian_1982_cap18-n171" type="comm" target="quarantana/cap18.xml#c18_14502" targetEnd="quarantana/cap18.xml#c18_14506">А втім, дарма. Прекрасно! </note>
        <note xml:id="ukrainian_1982_cap18-n172" type="comm" target="quarantana/cap18.xml#c18_14507" targetEnd="quarantana/cap18.xml#c18_14538">А чому дон Родріго нічого не сказав мені про все це? Чому ж він дає справі зайти так далеко і не звертається до того, хто може й хоче наставити його й допомогти йому? </note>
        <note xml:id="ukrainian_1982_cap18-n173" type="comm" target="quarantana/cap18.xml#c18_14539" targetEnd="quarantana/cap18.xml#c18_14587">— Скажу вам щиру правду й цього разу,— провадив Аттіліо.— З одного боку, знаючи, скільки клопотів, скільки важливих справ у голові в синьйора дядечка (тут дядечко, засопівши, поклав руку на голову, ніби бажаючи показати, як важко вмістити там усі оті справи), він не зосмілився завдати вам іще одного зайвого клопоту. </note>
        <note xml:id="ukrainian_1982_cap18-n174" type="comm" target="quarantana/cap18.xml#c18_14588" targetEnd="quarantana/cap18.xml#c18_14638">А потім, скажу відверто, Родріго такий сердитий, так усі ці підлості з боку ченця йому наостогидли, що він готовий розправитися з ним сам і не домагатися законного правосуддя, спираючись на підтримку синьйора дядечка. </note>
        <note xml:id="ukrainian_1982_cap18-n175" type="comm" target="quarantana/cap18.xml#c18_14639" targetEnd="quarantana/cap18.xml#c18_14675">Я намагався заспокоїти його, але, бачачи, що справа обертається погано, я вважав своїм обов'язком попередити про все вас, синьйоре дядечку,— адже, зрештою, ви голова й стовп усієї нашої родини. </note>
        <note xml:id="ukrainian_1982_cap18-n176" type="comm" target="quarantana/cap18.xml#c18_14676" targetEnd="quarantana/cap18.xml#c18_14683">— Ти вчинив би краще, поговоривши зі мною раніше. </note>
        <note xml:id="ukrainian_1982_cap18-n177" type="comm" target="quarantana/cap18.xml#c18_14684" targetEnd="quarantana/cap18.xml#c18_14727">— Ваша правда! Але я весь час думав, що справа залагодиться сама собою,— чернець або набереться розуму, або залишить цей монастир; як це в них завжди буває — сьогодні тут, а завтра там; усе на цьому й скінчилося б. </note>
        <note xml:id="ukrainian_1982_cap18-n178" type="comm" target="quarantana/cap18.xml#c18_14728" targetEnd="quarantana/cap18.xml#c18_14728">Однак... </note>
        <note xml:id="ukrainian_1982_cap18-n179" type="comm" target="quarantana/cap18.xml#c18_14729" targetEnd="quarantana/cap18.xml#c18_14734">— Тепер я сам візьмуся залагоджувати цю справу. </note>
        <note xml:id="ukrainian_1982_cap18-n180" type="comm" target="quarantana/cap18.xml#c18_14735" targetEnd="quarantana/cap18.xml#c18_14771">— Я так і думав, що дядечко-граф з його розважливістю, з його авторитетом зуміє відвернути скандал і водночас врятувати честь Родріго, бо ж це і його власна честь. </note>
        <note xml:id="ukrainian_1982_cap18-n181" type="comm" target="quarantana/cap18.xml#c18_14772" targetEnd="quarantana/cap18.xml#c18_14799">Цей чернець, казав я собі, вічно носиться з вірьовкою Сан-Франческо, та якщо вже користуватися нею доречно, оцією вірьовкою Сан-Франческо, то немає потреби неодмінно носити її круг черева. </note>
        <note xml:id="ukrainian_1982_cap18-n182" type="comm" target="quarantana/cap18.xml#c18_14800" targetEnd="quarantana/cap18.xml#c18_14845">У синьйора дядечка, певно, знайдеться сотня засобів, яких я не знаю (знаю тільки, що падре провінціал — як і належить — ставиться до вас з глибокою пошаною), і коли синьйор дядечко вважає, що в даному випадку найкращим засобом було б примусити ченця змінити клімат, то досить вам сказати два слова... </note>
        <note xml:id="ukrainian_1982_cap18-n183" type="comm" target="quarantana/cap18.xml#c18_14846" targetEnd="quarantana/cap18.xml#c18_14859">— Надайте змогу, ваша милість, подумати про це тим, кого це стосується,— дещо грубувато зауважив дядечко-граф. </note>
        <note xml:id="ukrainian_1982_cap18-n184" type="comm" target="quarantana/cap18.xml#c18_14860" targetEnd="quarantana/cap18.xml#c18_14887">— Воістину так! — вигукнув Аттіліо, злегка похитавши головою з поблажливою усмішкою на свою адресу.— Чи ж гоже мені давати поради синьйорові дядечку? </note>
        <note xml:id="ukrainian_1982_cap18-n185" type="comm" target="quarantana/cap18.xml#c18_14888" targetEnd="quarantana/cap18.xml#c18_14901">Лише палка турбота про честь нашої родини змусила мене говорити. </note>
        <note xml:id="ukrainian_1982_cap18-n186" type="comm" target="quarantana/cap18.xml#c18_14902" targetEnd="quarantana/cap18.xml#c18_14927">І боюся, чи не зробив я другої помилки,— докинув він із глибокодумним виглядом,— боюся, чи не завдав я шкоди Родріго, бо ж завдяки мені у вас може скластися про нього хибна думка, синьйоре дядечку. </note>
        <note xml:id="ukrainian_1982_cap18-n187" type="comm" target="quarantana/cap18.xml#c18_14928" targetEnd="quarantana/cap18.xml#c18_14953">Я втратив би спокій, якби через мене ви почали думати, що Родріго не відчуває до вас тієї довіри, тієї пошани, які він зобов'язаний відчувати до вас. </note>
        <note xml:id="ukrainian_1982_cap18-n188" type="comm" target="quarantana/cap18.xml#c18_14954" targetEnd="quarantana/cap18.xml#c18_14962">Повірте, шановний синьйоре дядечку, що саме в даному випадку... </note>
        <note xml:id="ukrainian_1982_cap18-n189" type="comm" target="quarantana/cap18.xml#c18_14963" targetEnd="quarantana/cap18.xml#c18_14981">— Годі, годі! Що за дурниці? Як можете ви нашкодити один одному? Коли ви такі нерозлучні друзі, то й залишайтеся друзями, доки хтось із вас візьметься за розум. </note>
        <note xml:id="ukrainian_1982_cap18-n190" type="comm" target="quarantana/cap18.xml#c18_14982" targetEnd="quarantana/cap18.xml#c18_15021">Джиґуни ви обидва — ось хто ви, вічно викидаєте коники, а мені потім доводиться розплутувати. Ох, та годі вже... ви мало були не змусили мене бовкнути казна-що... адже й справді ви обидва завдаєте мені набагато більше клопотів, ніж (уявіть собі тільки, яке було потім зітхання)... ніж усі оці кляті державні справи. </note>
        <note xml:id="ukrainian_1982_cap18-n191" type="comm" target="quarantana/cap18.xml#c18_15022" targetEnd="quarantana/cap18.xml#c18_15054">Аттіліо ще раз попросив вибачення, розсипався в люб'язностях, потім попрощався й пішов, супроводжуваний словами: «Ну, будьмо розсудливі»,— це було звичайне напучення, з яким дядечко-граф відпускав своїх племінників. </note>
      </div>
    </body>
  </text>
</TEI>