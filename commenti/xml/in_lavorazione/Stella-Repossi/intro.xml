<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Angelo Stella-Cesare Repossi (1995)</title>
        <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="ML">Maria Levchenko</persName>
        </respStmt>
         <respStmt>
          <resp>Codifica</resp>
          <persName xml:id="FP">Filippo Pelacci</persName>
          </respStmt>
      </titleStmt>
      <editionStmt>
      <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Angelo Stella, Cesare Repossi</title>
          <editor>Angelo Stella</editor>
          <editor>Cesare Repossi</editor>
          <pubPlace>Torino</pubPlace>
          <publisher>Einaudi-Gallimard</publisher>
          <date>1995</date>
        </bibl>
      </sourceDesc>
    </fileDesc>
    <encodingDesc>
    <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="Stella-Repossi_intro">
        <note xml:id="Stella-Repossi_intro-n1" type="comm" target="quarantana/intro.xml#intro_10001" targetEnd="quarantana/intro.xml#intro_10181"><ref rend="bold">L'Historia si può veramente deffinire... opposte alle operationi diaboliche</ref>:  il M. introduce il lettore nel secolo xvi (nel quale è ambientata la «storia milanese» che egli dichiara nel sottotitolo di aver «scoperta e rifatta») costruendo con grande abilità un brano di prosa secentesca. L’espediente del manoscritto ritrovato e trascritto non è nuovo (lo adottarono Ariosto e Cervantes e, più vicini, Ugo Foscolo, Vincenzo Cuoco e Walter Scott) ma nuova è l'imitazione formale, per quanto breve. Con questo avvio l’autore capta l’attenzione del lettore inducendolo a decifrare, in un testo così provocatoriamente retorico da apparire futile, il vero e più profondo messaggio del romanzo che sta per iniziare, Così la solenne ouverture dell’anonimo è stata sintetizzata da Luigi Russo: «La storia eterna i fatti umani ma gli storici si fermano a raccontare soltanto le imprese dei principi e dei potenti. Io non ho così grandi capacità e mi limiterò allora a narrare una storia di poveri artigiani. Si tratta invero di una storia piena di casi tristi e di vere tragedie, ed è strano che siano avvenuti in un momento così felice per il genere umano, mentre governavano nel mondo re, principi, senatori così solleciti del pubblico bene: deve evidentemente trattarsi di un'influenza maligna del diavolo! Ho taciuto talvolta i nomi di alcuni personaggi e di alcuni luoghi; ma chi si intende un po' di filosofia sa che i nomi sono dei purissimi accidenti, e deve riconoscere che quanto alla sostanza non manca nulla». L'imitazione stilistica ha verosimilmente dei modelli nei libri coevi che il M. consultava per documentarsi sull'epoca storica che fa da sfondo al romanzo (soprattutto sono stati evidenziati richiami testuali al Raguaglio del medico Alessandro Tadino), ma ciò che conta è notare il rigore della ricostruzione a diversi livelli: struttura sintattica ricca di periodi complessi e di subordinate, frequenza di figure retoriche, scelte lessicali auliche e latineggianti, grafie arcaizzanti. L'importanza che il M. attribuiva all'introduzione è dimostrata dal fatto che «due redazioni l'autore ne stese per il FL, una quando cominciò a scrivere la minuta, e quasi certamente non aveva letto il Raguaglio, una seconda romanzo compiuto; e mentre nella prima è già esplicito il pensiero sulla storia attribuito all'Anonimo, ma lo stile è di un secentismo moderato, solo nella seconda, scritta dopo la lettura del Tadino, si riscontrano i caratteri di secentismo smaccato, che nella Introduzione dei PS vengono ripresi con più fine senso caricaturale» (Bonora).</note>
        <note xml:id="Stella-Repossi_intro-n2" type="comm" target="quarantana/intro.xml#intro_10182" targetEnd="quarantana/intro.xml#intro_10429"><ref rend="bold">E veramente, considerando che questi nostri climi... se non puri purissimi accidenti...</ref>:  nella metafora del firmamento splendente e ordinato viene delineata la struttura di governo del Ducato di Milano al tempo della vicenda narrata: il «Re Cattolico» è Filippo IV re di Spagna, l'«Heroe di nobil Prosapia» è don Gonzalo Fernandez de Cordoba, governatore di Milano, i senatori sono detti «Stelle fisse» perché nominati a vita e inamovibili, i vari magistrati «erranti pianeti» perché possono essere inviati «per ogni dove» a rappresentare «la luce» dell'autorità regia. Superato il primo effetto di sorpresa, che può essere anche scoraggiante, il lettore scopre il più diretto accesso all'ambiente che l'autore vuole ricostruire: «Con l'introduzione ex abrupto dell'"autografo"» il racconto crea un effetto di trompe l'œuil, di inganno realistico, che poi consente lo sdoppiamento dialogico fra il presunto autore e il narratore-editore del romanzo. Lo sdoppiamento stabilisce così una costante dialettica fra il passato (la mente che coesiste con il mondo milanese del Seicento) ed il presente, ossia la coscienza critica del narratore» (Raimondi-Bottoni).</note>
        <note xml:id="Stella-Repossi_intro-n3" type="comm" target="quarantana/intro.xml#intro_10431" targetEnd="quarantana/intro.xml#intro_10558"><ref rend="bold">Ma, quando to avrò durata l’eroica fatica... ben più naturale e più piano</ref>:  «trascriver» è la prima delle parole guida che aiutano a leggere l’introduzione e a capire le intenzioni del M. Di fronte alla fabula. Il problema di fondo è il «modo di scrivere» (13), assillo di tutta la vita, che qui è disseminato in varie espressioni talvolta velate da ironia: «la fatica di leggerla» (8), «rifarne la dicitura» (11), «che dicitura vi abbiam noi sostituta». Altre espressioni più precise, se non proprio tecniche, integrano la traccia: «Idiotismi lombardi a iosa, frasi della lingua adoperate a sproposito, grammatica arbitraria, periodi ssgangherati» e «rettorica discreta, fine, di buon gusto» (9), « solecismi pedestri» (10). Il M. concentra qui, in una sintesi solo in apparenza pacificata, i dubbi che aveva espresso in termini drammatici nella seconda introduzione al FL: « Scrivo male: e si perdoni all'autore che egli parli di sé: è un privilegio delle prefazioni, un picciolo e troppo giusto sfogo concesso alla vanità di chi ha fatto libro: scrivo male a mio dispetto; e se conoscessi il modo di scriver bene non lascerei certo di porlo in opera». In questo primo periodo ‘suo’ il M. inizia a introdurre quelle sistematiche correzioni grammaticali e stilistiche che fanno appunto di Q un romanzo diverso a V. Anzitutto la virgola prima di «quando» (14: «e, messele,» &lt; «e postele,»); l’apocope in trascrivere», «la proclisi del pronome nel costrutto col verbo modale (suol dirsi &gt; si suol dire), che ancor oggi sulla bocca dei fiorentini si avvicenda con l’enclisi» (Nencioni, La lingua, p. 239), e soprattutto «la soppressione del soggetto pronominale, la cui presenza, come si Sa, è di rigore nei dialetti» (ibid.), variante che, come avvertirà il lettore, consente al M. di alleggerire la sintassi perfezionando la coerenza narrativa. Cosi Nencioni annota e anticipa quelli che saranno gli interventi correttorî sistematici «sui piani fonetico e [...] la riduzione dei dittonghi discendenti nei dimostrativi e nelle preposizioni (quei &gt; que’, nei &gt; ne’, dei &gt; de’, al &gt; a’); l'elisione vocalica con introduzione dell’apostrofo (come è &gt; com'è, che è &gt; ch'è, una abilità &gt; un'abilità, ci erano &gt; c'eran, si espone &gt; s'espone ecc.)», la già esemplificata «apocope postconsonantica in combinazione sintagmatica [...]; l'eliminazione della d eufonica [...]; la riduzione del dittongo tonico «ò »; la semplificazione dei plurali etimologici del tipo dubbii &gt; dubbi; l’adozione dell’-o nella prima persona singolare dell’imperfetto indicativo: dei participi forti in luogo dei deboli, «la surrogazione dell’ausiliare essere ad avere col verbo esistere» (ibid., pp. 238-39). Tra gli interventi lessicali, Nencioni registra il passaggio vi &gt; ci e altri che «mirano a quello che Vitale chiama ‘decrescimento della letterarietà”: a sostituire, anzitutto, forme o tipi arcaizzanti oppure nobilmente datati, talvolta anche fiorentinismi entrati nell'opera letteraria (gramatica &gt; grammatica, retorica &gt; rettorica, lavorío &gt; opera, avvisati &gt; ammaliziati, diciferare &gt; decifrare quistioni &gt; questioni). Altri interventi, all'incontro, eliminano forme o locuzioni fiorentine di carattere troppo marcato [...] o usate imprecisamente», e si citano gragnuola, manco a furia, (ibid., p. 240) Rileva infine Nencioni come la struttura sintattica rimanga sostanzialmente invariata nelle due edizioni: «La progressività dell'ordine sintattico in aderenza all'ordine logico, il dissertare ricorrendo da un lato alla tradizione erotematica, dall'altro alla vocazione narrativa mediante lo sdoppiamento tra lo scrivente e lo scrittore, e il conseguente procedere ora legato ora franto da modi interrogativi, interiettivi, elencativi opportunamente collocati [...]: tutta insomma la tecnica dell'argomentare manzoniano è già presente e matura nella Ventisettana, in una stilizzazione alleggerita cioè adeguata al genere "romanzo". Quanto, infine, alla sintassi non logica ma retorica, che in parte risale a una tradizione artificiosa, in parte — come vedevano i sensisti - a vicende dell’ordine logico dovute a strutture emotive, già in questo passo appare la “rettorica discreta, fine, di buon gusto” che M. accettava : ripetizioni commatiche ternarie a inizio anaforico ‘ con crescendo semantico [...], riprese asseveranti [...], elencazioni a cascata» (ibid., pp. 241-42).</note>
        <note xml:id="Stella-Repossi_intro-n4" type="comm" target="quarantana/intro.xml#intro_10559" targetEnd="quarantana/intro.xml#intro_10740"><ref rend="bold">Sì; ma com'è dozzinale!... e me ne lavo le mani</ref>:  vengono messe in stato di accusa come fossero dell’anonimo carenze linguistiche di FL, in parte ancora presenti in V, che pure si apriva con questa denuncia. In SL I, pp. 134 sgg. il M. individua gli «idiotismi» come locuzioni traslate proprie di ciascuna lingua trasportabili ma non traducibili letteralmente, e dunque da specificarsi con un aggettivo geopolitico, come lombardi, latini, francesi. Le «frasi della lingua» ne sono o dovrebbero esserne il corrispondente nella tradizione letteraria vidimata dalla Crusca. L'aggettivo «arbitraria» non significa qui ‘convenzionale’ bensì ‘disobbediente alle norme grammaticali’. Q interviene proprio sulle «frasi»: «dato la briga di frugare» &gt; «messi a frugar» (12), «mettendo due critiche a’ capelli» &gt; «alle mani» (14). «siamo stati a quello» &gt; «al punto», «ponemmo da canto» &gt; «abbiam messo da parte» (15).</note>
        <note xml:id="Stella-Repossi_intro-n5" type="comm" target="quarantana/intro.xml#intro_10741" targetEnd="quarantana/intro.xml#intro_10826"><ref rend="bold">Nell’atto però di chiudere lo scartafaccio... del libro medesimo</ref>:  «una storia così bella » è il secondo avvertimento per il lettore. Il romanzo è opera di fantasia che crea situazioni e muove personaggi basati sulla realtà, sia quando si tratta di «Prencipi e potentati» (2), sia, soprattutto, quando agiscono «gente meccaniche, e di piccol affare» (3). Nel 1820, quando stava per iniziare la prima stesura del romanzo, M., preso dai problemi che gli poneva la composizione delle tragedie, aveva scritto nella Lettre à M. C[hauvet]: «l’essence de la poésie ne consiste pas à inventer des faits: cette invention est ce qu'il y a de plus facile et de plus vulgaire dans le travail de l’esprit, ce qui exige le moins de réflexion, et même le moins d’imagination. [...] Mais, dira-t-on peut-étre, si l'on enlève au poëte ce qui le distingue de l’historien le droit d’inventer les faits, que lui reste-t-il? Ce qui lui reste? 19 poésie; oui, la poésie ».</note>
        <note xml:id="Stella-Repossi_intro-n6" type="comm" target="quarantana/intro.xml#intro_10827" targetEnd="quarantana/intro.xml#intro_11062"><ref rend="bold">Taluni però di que’ fatti... ribatterle tutte anticipatamente</ref>:  «memorie di quel tempo» è la terza e fondamentale parola guida. Il M. fa opera di storico, studia le fonti (qui dette «testimoni», «testimonianze»), le utilizza ora in modo diretto, ora mediato, per ricostruire non solo l’ambiente sociale del Seicento lombardo, ma l’identità psicologica, culturale, umana dei personaggi, sia storici che inventati. È il programma tracciato nella citata Lettre: «La vraisemblance et l’intérét dans les caractères dramatiques, comme dans toutes les parties de la poésie, dérivent de la vérité. Or, cette vérité est justement la base du système historique. Le poëte qui l’a adopté ne crée pas les distances pour le plaisir d’étendre son action; il les prend dans l'histoire méme».</note>
        <note xml:id="Stella-Repossi_intro-n7" type="comm" target="quarantana/intro.xml#intro_11063" targetEnd="quarantana/intro.xml#intro_11171"><ref rend="bold">Né in questo sarebbe stata la difficoltà... le mandavamo insieme a spasso</ref>:  l'introduzione, dopo l’iniziale ‘pezzo di bravura’ sviluppa i concetti là celati tra le righe, con una riflessione il cui procedere serrato e dialettico è scandito da un’altra parola rivelatrice: quel «però» che già ha introdotto i passaggi sull’invenzione (11) e sulla storia (12).</note>
        <note xml:id="Stella-Repossi_intro-n8" type="comm" target="quarantana/intro.xml#intro_11172" targetEnd="quarantana/intro.xml#intro_11262"><ref rend="bold">Non ci sarebbe mai stato autore... quando non è d'avanzo</ref>:  il libro sulla lingua italiana che, secondo testimonianze di Giulia Beccaria, del figliastro Stefano Stampa, dell'amico Claude Fauriel, il M. avrebbe scritto dopo la stesura del FL e poi distrutto, sembrava fino a poco tempo fa una leggenda alimentata dall’autore stesso (oppure veniva erroneamente identificato con il Sertir messa). Di recente è stato dimostrato, attraverso il rinvenimento e l’identificazione di sette fogli e foglietti (quattro soli contenenti lacerti di testo), riutilizzati dal M. (nel verso rimasto bianco) per la riscrittura del romanzo, che il «libro d’avanzo» fu effettivamente scritto e consisteva di oltre quattrocento pagine (SL II, pp. 7-9 e 987-88).</note>
      </div>
    </body>
  </text>
</TEI>
