INTRODUZIONE

Il Manzoni finge d’aver trovato in un vecchio scartafaccio del secolo XVII la storia che vuol raccontare. Questa finzione artistica, di cui si valsero i romanzieri antichi e anche l'Ariosto, che con fine ironia cita spesso la cronaca di Turpino, qui ci si presenta sotto un aspetto tutto nuovo, perchè con essa il Manzoni «ci mette proprio sott'occhio (son parole del Morandi) il principio del poema del suo Turpino, contraffacendo lo stile, la lingua e perfino l'ortografia del Secento, e cavando così profitto dalla finzione, per darci fin dalla prima pagina un lato storico molto caratteristico dell'età che imprende a ritrarre.» Le correzioni si Promessi Sposi. Parma, Battei, 1879, pag. 802.

1 Eroica «è affettato» nota al Tommaseo. Piu comune l’erculea o l’improba fatica.

2 Della lingua «così assoluto non dice nulla: della buona lingua.» Tommaseo.

3 Quella pomposità e tronfiezza, quella goffaggine ambiziosa impresso nei costumi, nelle usanze e in tutta la vita esteriore di quel secolo, come pure nelle concezioni artistiche e letterarie, non sì manifestarono soltanto in questo paese, ma contemporaneamente in Ispagna, in Francia e in Inghilterra.

1 Ammaliziati: più toscano ammalizziti.

2 Presentato alcuna obiezion. Nella prima edizione aveva scritto: presentato alcun perchè. Nella seconda il perché fu mutato in obiezion; ma rimase, forse per isvista, il presentato, che è contro alle più elementari regole della grammatica.

3 Ed ecco ec. Il Morandi crede che il Manzoni abbia voluto con queste parole far capire a chi legge attentamente, che la storia dello scartafaccio è una bugia bella e buona. Ma noi non crediamo che il Manzoni potesse desiderare che il lettore s'avesse tanto presto ad avvedere di questa finzione, la quale per altro è condotta con tale naturalezza e improntata di tanta verità, che il più attento e ammalizzito lettore non solo non riuscirebbe da tutta l'introduzione a scorgerla, ma nemmeno a dubitarne. A noi pare, invece, di vedere in queste parole il sorriso dell'autore per la compiacenza che prova nell'innocente inganno.

4 Qui si accenna ai lunghi e accurati studi ch'egli fece por ritrarre con fedeltà le condizioni morali, sociali e politiche della Lombardia nel Secento; condizioni veramente straordinarie: un governo il più arbitrario congiunto coll'anarchia popolare, una legislazione la più strana, un'ignoranza la più feroce. «Io faccio quel che posso pur penetrare nello spirito di quell'età che voglio descrivere, per vivere in essa.» Lettera al Fauriel, maggio 1822. E riuscì nell'intento, come ben si può vedere nel libro La Lombardia nel secolo XVII, scritto da Cosare Cantù.

5 Procacciar fede alle cose. Osserva il Tommaseo: «Non procacciare ma acquistare.
Procacciar è troppo accattato.»

1 «Lo stile, dice il Manzoni, non è altro che la maniera di mettere insieme i materiali d'una lingua.»
2 In quest'ultimo capoverso l'autore accenna alla sua dottrina intorno alla lingua; la qual dottrina, secondo il Morandi, «aveva già maturata dentro di sè prima di mettersi
a scrivere il romanzo, ed espose e dimostrò circa vent'anni dopo nella Lettera al Carena e più ampiamente dipoi negli ultimi scritti intorno alla lingua italiana.» Ma quest’opinione del Morandi fu combattuta con buone ragioni e documenti dal D'Ovidio, il quale sostiene che nella mente del Manzoni fin da quel tempo vi fosse come un addentellato alla sua futura dottrina, non già questa nella sua forma concreta e definitiva. La lingua dei Promessi Sposi. Napoli 1880, pag. 151 e segg. Il Tommasèo alla fine dell'Introduzione nota: «La modestia e il lepore sono il carattere di questa prefazione, e sono ben temperati una dall'altro; il carattere d'ogni grand'uomo.»

CAPITOLO PRIMO

1 A seconda dello. Avrebbe detto meglio Secondo lo, e così avrebbe evitato anche il difetto della particella a ripetuta tre volte di seguito. Più sotto dice: secondo l'ossatura.

2 Costiera è detto con assai maggior proprietà che riviera, la quale è un tratto di territorio lungo la riva del mare. Costiera è riva fiancheggiata da monti, come appunto è quella che qui si descrive. — Dall’altra parte non è migliore che di rincontro. La corrispondenza dei vocaboli avrebbe voluto che a un promontorio a destra corrispondesse un'ampia costiera a sinistra: e questa non è, come pare ad alcuno, rettorica!

3 Rincomincia, più volgare, ma meno garbato, di rincomincia.

4 Somigliare. si costruisce a modo di transitivo con l'oggetto diretto e intransitivamente col complemento retto da a: onde si dice Somigliare una cosa e Somigliare a una cosa: ma questo secondo modo è assai più comune.

5 Mura Anche nel cap. XXVIII, verso la metà, dove descrive il lazzeretto di Milano, sostituisce mura a bastioni, perchè si riporta ai tempi nostri, in cui comunemente nella cinta d'una città non si suol più includere l'idea di fortificazione. Ma nel cap. XI, descrivendoci la porta orientale di Milano quale era ai tempi di Renzo, mantiene, e molto propriamente, la parola bastioni.

6 Pezzo Migliore è la prima lezione che ha tratto. Il buon pezzo nel parlar comune
ci richiama più spesso all'idea di durata; il buon tratto, all'idea di spazio. Anche nel cap. XXIX mutò tratto di via in pezzo di strada; ma lo lasciò nel cap. XXVIII.

1 La costa sale con pendio: «Il pendio scende.» Tommasèo.

2 Vigne sparse di terre. Perché le vigne sparse di terre? Ci par migliore la prima lezione: campi e vigneti sparsi di terre, perchè con essa s'includono anche i campi.

1 Questo. È una vaghezza del parlar toscano l'usar egli anche riferito a cosa; quindi non si capisce perchè l'autore gli abbia sostituito questo, che fa dopo quando un brutto suono. Il Morandi però difende il cambiamento, adducendo per ragione che «l’egli poteva per un momento esser dal lettore riferito a Lecco, soggetto principale»; ma tale equivoco non sembra possibile, se pure non volessimo supporre in Lecco la possibilità d'ingrossamenti periodici.

2 Qui abbiamo un primo accenno alla dominazione spagnola, la più ladra e la più corruttrice fra tutte le dominazioni straniere in Italia. Donde la fina ironia dell'autore nelle due espressioni aveva l'onore di alloggiare e il vantaggio di possedere, e anche nei verbi accarezzare, diradar, alleggerire.

3 A uno a uno. Noteremo una volta per tutte come il Manzoni nella seconda edizione tirasse a tagliar via senza pietà la consonante d dalle particelle ad, ed e simili, e la vocale in fine delle preposizioni articolate, per mezzo dell’apostrofo, e troncar gl'infiniti e altre voci del verbo. Ciò è senza dubbio più conforme al vivo e svelto parlare dei Toscani; ma, scrivendo, certe piccole cose vanno rispettate se le consigli l'orecchio.

4 Degradando. Migliore è il digradando della prima edizione. Degradare, se si ha da stare all'uso comune, significa oggi Deporre dal grado o ufficio che uno ha, ed è transitivo: digradare vale Abbassarsi di grado in grado, gradatamente, com'è qui; ed è intransitivo.

5 Questa descrizione, osserva il De Sanctis, pare scritta da un geografo o da un naturalista anzi che da un poeta; così preciso è il colore locale fin ne’ minimi particolari. Vedi un uomo che descrive dal vero quello che gli è innanzi all’ occhio, e nota tutto e tutto comprende e tutto ti vuol far comprendere, con la curiosità paziente e attenta d' intelligente osservatore, anzi che con l'animo concitato e distratto di artista. E dico osservatore intelligente, perchè qui tutto è natura, ma guardata e disposta da una mente superiore che l’ordina, l'analizza, la spiega, la mette in moto, le dà vita come a persona, sì che quel lago che divien fiume e torna lago, quelle riviere, quei valloncelli, quei viottoli, quei monti banno apparenza di figure mobili che ti camminano innanzi e prendono posto. Secondo che vai avanti le impressioni si staccano dalle cose e si fanno sempre più vive, insino a che nell’ultimo l'autore, quasi voglia godere dello spettacolo, se ne stacca e si fa a guardarlo, e ti dà la sua impressione estetica.» La materia dei Promessi Sposi, ediz. Diamante, Barbèra, 1888, vol. I, pag. XXI-XXIII. 

1 del giorno 7 di ec. aveva scritto nella prima edizione, e ciò conforme all'uso toscano. Se ha tolta la preposizione di per evitare, come crede il Morandi, una nojosa lungaggine, avrebbe fatto meglio a dire: Sulla sera del 7 novembre ec.; tanto più che l'espressione la sera del giorno... dell’anno non suona bene.

2 Il nome della terra, parrocchia di don Abbondio e luogo natale dei promessi sposi, è impossibile a determinarsi con tutta certezza, avendo l'A. lasciato a bella posta a indovinarlo, come il Boccaccio lasciò a indovinare il luogo dove è posta la scena del Decamerone. Pure le maggiori probabilità, a quanto si rileva da un passo del cap. XXVII, capoverso 7, sono per Acquate, villaggio a piè dei monti, sulla sinistra dell'Adda non lontano da Pescarenico, che è sulla stessa riva. Qualcuno di quelle parti afferma, che il Manzoni era solito passare da giovinotto alcune settimane nella canonica di Acquate, in casa del parroco, da cui avrebbe tolta la prima idea del suo don Abbondio.

3 Ufizio, è un fiorentinismo: tutti gli altri Italiani dicono uffizio, come nella prima edizione.

4 L'azione di chiudere tra un salmo e l'altro il breviario, tenendovi dentro per segno l'indice della mano destra, indicherebbe in un religioso raccoglimento e meditazione; ma qui è tutt’altro. La lettura dell'uffizio è per lui un dovere che compie tutti i giorni macchinalmente; e così macchinalmente va buttando ì ciottoli verso il muro, girando gli occhi all'intorno e fissandoli verso il sole che tramonta. Qui spicca vivissimo il contrasto tra l'indifferenza e la spensieratezza di don Abbondio e il meraviglioso spettacolo della natura circostante.

5 Schiena non è ben sostituito a reni por le ragioni della proprietà. Chi va come andava allora don Abbondio, tiene le mani dietro le reni, che sono un po’ più basse della schiena.
6 La faccia, scrisse la prima volta; e si poteva risparmiare la correzione.

7 La schiena di un monte sembra più proprio e più descrittivo della semplice parte, sostituito ad essa: ma senza dubbio l'autore qui corresse perchè poco più sopra aveva detto schiena.

8 I fessi del monte «È grossa!» Tommasèo. 

9 E così fece anche quel giorno. Quest'aggiunta è qui oziosa perchè è detto poco appresso. 

10 Un sessanta passi, non è più comune nè più esatto di una sessantina di passi; ha forse ha il vantaggio d'esser più breve.

11 A foggia si poteva cambiare in A forma, In figura.

1 La vece, scritto così disgiuntamente, e preposto a un verbo, non è secondo le regole d'ortografia più comunemente accettate, e però ha fatto male a sostituirlo all'invece della prima edizione.

2 Sur: affettazione volgare toscana, spessissimo ripetuta fin dalla prima edizione.

3 Com'era solito. Inutile quest'inciso perchè l'ha detto poco sopra.

1 Dotato di nomi. Forse sarebbe stato meglio se si fosse detto Dotato di titoli.

1 Tale specificazione della data è una vera futilità.

2 Questi squarci autentici se riescono a darci un'idea chiara dei caratteri principali di tale specie dei bravi, degli sforzi fatti per ispeqnerla e della sua dura e rigogliosa vitalità, e ci preparano a penetrare in quei tempi, in cui le leggi diluviavano, le pene erano pazzamente esorbitanti e non servivano ad altro che ad attestare ampollosamente l'impotenza de' loro untori, vengono per altro a interrompere bruscamente il dramma, non senza rincrescimento del lettore, che per acquistare una pretesa illusione storica, alla quale non pensa, si vede guastare sul più bello la sua illusione estetica, alla quale tutto si abbandonava. Sarebbe stato più opportuno rilegarli in una nota. Col nostro si accorda il giudizio del Tommasèo: «Qui viene troppa lungaggine: bastava citare i fatti senza citare i decreti.»

3 Lui, preferibile in questo caso ad egli; anzi nelle scritture familiari non dubiteremmo di dargli sempre la preferenza. Si noti poi quanto più breve e per conseguenza più efficace è quel dir poco appresso: è lui, invece di: egli è desso, che sa di affettazione, Il Manzoni in tutti i suoi scritti adopra ora egli, ora lui secondo i casi e le persone che parlano. Dice Lucia: «Lasciamo fare a quello lassù. Non volete che sappia trovar Lui il bandolo....» cap. VI. Dico il Borromeo: «Ma Dio sa far Egli solo...» cap. XXIII. Di egli nella seconda edizione se ne contano sessantuno soltanto, dei quali diciotto si riferiscono a Dio. (Vedi D'Ovidio, Le correzioni ai Promessi Sposi, e la questione della lingua. Napoli, 1803, pag. 78 e segg.)

1 È questo proprio il momento in cui il breviario serve pure a qualche cosa al povero don Abbondio; cioè a spingere in su lo sguardo por ispiare le mosse dei bravi.

2 Se. Nota proprietà del parlar toscano, comune anche al greco e al latino, nell'uso di questa particella. esprimente l'intenzione o il fine. L'autore aveva detto nella prima edizione per ricercare se ec.; nella seconda ha taciuto molto saggiamente la frase per ricercare, contentandosi del semplice se, come farà poco più sotto.

3 Raccomodarlo. Si noti la verità comica dell'atto di don Abbondio.

4 Diede un'occhiata. Se il lanciò della prima edizione parrebbe atto più istantaneo del diede, e da star forse meglio nella prima proposizione, non sarebbe molto proprio nella proposizione seguente, chè tra lanciare e modesto non c'è debita convenienza d'idee.

5 Non potendo schivare il pericolo, vi corse ec. Schivare con tutta ragione ha dato lo sfratto al pedantesco schifare, ma non con egual ragione il vi ha cacciato il gli. Il Morandi volendo a tutti i costi difendere il vi, dice che «è chiaro che il Manzoni volle evitare l'inconveniente che il lettore potesse anche per un solo istante riferire il gli ai bravi anziché al pericolo.» Ma a qual lettore mai potrebbe cadere in mente di far dire uno sproposito al Manzoni, riferendo ai bravi il gli che segue poi immediatamente alla parola pericolo? Volendo poi ammettere il vi, bisognerebbe dire: Vi corse dentro e non Vi corse incontro. Per altro non deve lasciarsi senza nota, la verità di questo tratto, il quale dimostra, con infiniti altri, quanto acuto osservatore della natura umana fosse il Manzoni.

6 Cosa comanda? Questa maniera spesso ha del superbo o dello stizzoso o dell'ironico: Che mi comanda? ha sempre del complimentoso e dell'umile, nè mai si pronunzierebbe se non con umile modo; e per conseguenza è più conveniente al caso di don Abbondio

7 I suoi. Avendo detto subito innanzi del bravo, piantandogli gli occhi in faccia, qui è migliore l'uso del possessivo che il ripetere la stessa parola occhi. — Più semplice  è poi dal libro che d'in sul libro; e un tratto davvero pittoresco è quel dire che gli restò spalancato nelle mani come sur un leggio, invece di e tenendolo spalancato e sospeso con ambe le mani. È una di quelle correzioni che rivelano il maestro.

8 Con l'atto. Più bello col piglio, che accenna alle minacce del volto; laddove alto si estende a tutta la persona, il che qui sarebbe troppo, perchè sul principio del dialogo.

9 Maritare. Ecco una correzione che sciupa. La prima ediziono aveva sposare, e molto bene; nè il popolo dice diversamente. Maritare si dice di un padre, o di chi ne tiene le veci, per dare ad alcuno in moglie la propria figlia, nipote ec. Il sacerdote che congiunge in matrimonio un giovane e una giovane si dice che li sposa e non che li marita.

1 Tremolante. migliore di tremola. Tremolante può essere, come qui, effetto di paura, tremola è effetto di vecchiaia o di malattia.

2 All'orecchio. Felicemente sostituito alla maniera con voce sommessa, che qui sente di affettazione. Oltre che ci si vede meglio il mistero, e meglio ci dipinge l’atteggiamento della persona.

3 A me non me ne vien nulla ec. è maniera più efficace, e forse, in bocca a un don Abbondio, più vera dell'altra a me non importa nulla, per la contradizione che è tra le parole e il fatto; chè il curato quando celebra un matrimonio suole ricevere davvero una regalía. Vedi il primo capoverso del cap. IX. Si noti poi il costrutto pleonastico naturalissimo e adoperato spesso dal Manzoni, specialmente quando fa parlare i personaggi più umili.

4 Uomo avvertito. Avrebbe fatto meglio a dire Uomo avvisato; perché questa seconda maniera è più fiorentina: l'intero proverbio dice: Uomo avvisato, mezzo salvo.

5 La similitudine non poteva esser più bella per la mirabile rispondenza del tutto e delle parti.

6 Fece egli, scrisse nella prima edizione, e sarebbe stato meglio che non avesse tolto il pronome, poichè è un pochino duro il sottintendere qui per soggetto del secondo periodo un nome che nel periodo antecedente è un semplice compimento.

1 Questo messere, antiquato, non sta bene; nè vale il dire, come vorrebbe il D'Ovidio (op. cit., pag. 126), che qui serve al colorito storico, perchè se valesse tale ragione, troppe altre parole antiquate bisognerebbe usare in simili casi; e però preferiamo la prima lezione: signor curato.

2 un occhio del corpo aveva scritto nella prima edizione. A voler mantenere intera l’espressione, che ha pure efficacia, avrebbe, nella seconda, detto meglio Un occhio del capo, perchè più comune.

3 Con le due mani. Qualcuno forse potrebbe osservare che sarebbe bastato il dire semplicemente chiudendo il libro; ma l'aggiunta di questa particolarità con le due mani ci fa ritornare a mente l'atteggiamento in cui don Abbondio era rimasto fin dal suo primo arrestarsi dinanzi ai bravi. La paura avea tanto impietrato il pover uomo, che il libro gli stava ancora spalancato nelle mani come sopra un leggio.

4 Aggranchiate, più toscano l'aggranchite, della prima edizione.

5 Don Abbondio è il personaggio meglio analizzato e più compiuto. Esso è una natura in fondo buona e pacifica, ma in cui al sentimento del bene e del male prevale quello della paura, la quale, come dice il De Sanctis, gli fabbrica un mando sofistico fondato su la prudenza o l’arte del vivere, col suo codice e con le sue leggi, un vangelo a cui crede e vuol far credere, e che gli forma i suoi giudizi e gli detta le sue azioni. Il suo principio morale è questo: Finisce il dovere là dove comincia il pericolo. Dal contrasto poi fra il suo dovere e la paura si generano situazioni di un comico vivacissimo. E questo comico ha tale leggiadria di colorito che ti suscita nell'animo come un senso di simpatia e di benevolenza per quelle stesse debolezze che potrebbero facilmente muoverci al disprezzo e allo scherno. Ciò costituisce la perfezione suprema dell’arte.

6 aveva dovuto accorgersi che ec.: così nella prima edizione. Accorgersi si adopera più parlando de' sensi; Comprendere, della mente: ma qui per don Abbondio era più proprio l’Accorgersi, perchè atto più materiale, e però fece bene il Manzoni a usarlo in principio del secondo capoverso che segue, sostituendolo all'avvedersi della prima edizione.

7 Non si sentisse inclinazione d'esser ec.: Inclinato e Inclinazione vogliono nel compimento l'a e non il di.

1 L'impunità organizzata. Brutto neologismo!

2 La forza legale ec. Tutto questo passo, compreso in due capoversi, è un mirabile quadro storico delle condizioni della Lombardia nel secolo XVII, e serve di bel commento alle gride riferite più sopra.

3 di mille magistrati ed esecutori si legge nella prima edizione; ma oltre l'essere i magistrati esecutori anch'essi della legge, qui non si vuol far rilevare tanto il numero quanto le qualità: e però la correzione è buona, quantunque la distinzione che fu poco appresso tra quelli ch’erano deputati a fare eseguire le leggi e gli uomini incaricati dell’esecuzione immediata risponderebbe meglio alla prima lezione.

4 Attaccato sulle cantonate. Più comunemente Attaccato alle cantonate.

5 Venirne alla fine. Meglio la prima Venirne a capo.

1 Portata al massimo punto. Frase non bella; forse avrebbe detto meglio: Era.... grandissima la tendenza ec.

2 Questo periodo si ricollega strettamente con l'altro in cui l'autore comincia a farci la storia di don Abbondio, e ne è quasi un'esplicazione, un compimento. Là è rassomigliato a un animale senza artigli e senza zanne, qui a un vaso di terra cotta. Si noti la proprietà e l'evidenza di queste due similitudini, e quanto scapiterebbero a scambiarle di posto. L'idea di quest’ultima similitudine forse fu tolta da una favola di Esopo: Il vaso di terra e il vaso di creta, riprodotta anche dal La Fontaine, lib. I, 2. Ma qui vorremmo fare un'osservazione: Come va che il Manzoni ci presenta don Abbondio di tanta perspicacia da accorgersi, perfino prima di toccar gli anni della discrezione, in quali tempi gli era toccato in sorte di vivere? don Abbondio che in tutto il romanzo ci si mostra sempre così povero di spirito, così impacciato e bisognoso anche dei consigli di Perpetua, e che finisce poi col rammaricarsi di non, aver avuto nemmeno la forza di seguirli?

3 Nessuna lo dispensa dal farsi. Non par buona la frase; come pure l'altra poco più sotto: tra il militare e il civile. 

1 Ch'egli non gli era. Singolare che il Manzoni, sì parco nell'uso del pronome egli (vedi la nota 3 a pag. 10), non gli abbia anche qui sostituito il pronome lui, che dà miglior suono col vicino gli.

2 Represso: concetto. Il primo è dell'uso e meglio corrisponde al verbo sfogare. Il secondo forse fu suggerito all'autore dal Collecta edendi ex longo rabies di Virgilio (Æn., IX, 63), e dall'ira accolta di Flegiàs (Dante, Inf., VII l, 24).

3 La ragione e il torto ec. La graziosa novella d'un giudico di pace, che il Manzoni ci narra nella prima parte della sua opera Del romanzo storico, può servire di bel commento a questa sentenza. 

4 Sopra tutto poi declamava ec. Ci sembra che qui siano caricate un po' troppo le tinte di questo personaggio. Una natura timida, paurosa, ma buona nel fondo, qual era quella di don Abbondio, doveva certo preferire di starsene lontano da qualsiasi impiccio e in parte anche non approvare quelli che per zelo di carità prendevano a loro rischio le parti di un debole oppresso contro un soverchiatore potente, ritenendo esser questo un mischiarsi nelle cose altrui a danno della dignità del sacro ministero; ma non ci par naturale che prendesse a declamare, a predicare contro di essi, pei quali doveva pure nel segreto del cuore sentire un certo rispetto. E per vero, rispetto e venerazione sente pel cardinal Federico, non ostante che non si senta punto disposto a imitarlo nella sua carità cristiana. Quest’intima pennellata, che il Manzoni ha data alla figura di don Abbondio, varrebbe a renderla veramente spregevole, se non si andasse a poco a poco rischiarando per entro l’azione, perchè mai don Abbondio ci si presenta declamatore contro gli onesti. Quel sopra tutto declamava ci annunzia un carattere ripugnante alla naturale bonarietà dell'animo di don Abbondio, il quale si allontana dal proprio dovere solo quando è preso da paura.

1 Quello che s'è raccontato: L'incontro che si è narrato. La prima lezione ci sembra aver su la seconda molto vantaggio, perchè meglio ci determina la causa dello spavento di don Abbondio, e risponde alla chiusa del periodo precedente. Se qualche cosa dovevasi cambiare, era l’espressione che si è narrato nella più familiare che s'è raccontato.

2 Ronzavano tumultuariamente. Perchè non S'affollavano o Tumultuavano? Ronzare in questo significato metaforico non ci dà propriamente l'idea di pensieri angosciosi, quali erano infatti quelli che occupavano l'animo di don Abbondio. 

3 Toccare il petto col mento ec. Bel tratto pittoresco che ci ricorda il saluto del maestro di ballo al giovin signore del Parini:

…… Egli all'entrar si fermi
Ritto sul limitare: indi, elevando
Ambe le spalle, qual testudo, il collo
Contragga alquanto, e ad un medesmo tempo
Inchini ‘l mento, e con l'estrema falda
Del piumato cappello il labbro tocchi.
										Il Mattino, v. 172.

4 Ecco la morale degli egoisti: per essi anche il birbante è una persona rispettabile, se non li tocca.

1 Alla porta di casa sua: Della sua casa. Certo la correzione è buona, perchè conforme all’uso e alla grammatica, ma sarebbe stata migliore se avesse tolto il pronome sua, come inutile. Quello poi che a ogni modo avrebbe dovuto correggere, secondo il Morandi, è la parola porta in Uscio. Porta la chiama anche verso la fine del cap. VII, ma poche righe più giù in questo capitolo s'avvede dell’errore e lo corregge, e quattro volte torna a correggerlo nelle prime pagine del capitolo seguente (op. cit., pag. 249). Ma questo a noi sembra un voler sofisticare, poichè, nell'uso comune, si adoperano spesso indifferentemente i due vocaboli. 2 In fondo del. Il Manzoni che cura tanto anche nelle minuzie la forma più popolare, avrebbe fatto meglio a dire In fondo al, e ciò anche pel suono.

3 Età sinodale: cioè prescritta dal Sinodo. Il Concilio di Trento aveva fra le altre cose stabilito che i sacerdoti non potessero tenere in casa serve d'un’età inferiore ai quarant' anni. Perpetua sarà sempre la personificazione di quelle serve dei preti, specialmente di campagna, nelle quali l'affetto al padrone e la mania del comando formano uno strano miscuglio, e si manifestano nei modi più bizzarri e diversi.

4 Celibe si dice oggi soltanto dell'uomo che non ha moglie; Nubile della donna che non ha marito.

5 La bellezza del dialogo che segue tra don Abbondio e Perpetua consiste principalmente nella viva curiosità dell'una e nell’ostentazione del silenzio dell’altro.

6 Andar: Cader. Più naturale, secondo noi, la prima lezione. 

7 Così brutto. Molto efficace a indicare la faccia stravolta e spaurita di don Abbondio.

1 Empiendo: Riempiendo. Riempire propriamente vale Empire di nuovo; ma si usa anche nel senso di Colmare, e in tal caso la particella ri non aggiunge idea di ripetizione, ma ha forza di accrescitivo. Così pure si dice Colmare e Ricolmare, Arso e Riarso ec.

2 Questo doveva sonare all’ orecchio di ‘don Abbondio come una minaccia, che, se avesse avuto effetto, l'avrebbe posto in maggior pericolo; e però ora comincia a persuadersi esser meglio per lui svelare il segreto a Perpetua, e così sodisfare anche la voglia ch'egli stesso aveva di scaricarsene.

3 Non ha paura di nessuno. Assai più efficace e naturale, in bocca a Perpetua, ci sembra la prima lezione: Non ha paura dei brutti musi.

1 Ma è però certo. Brutto e non popolare. Il popolo dice: Ma però è certo; o più semplicemente: Ma è certo.

2 Quest’altro gocciolo: Quest'altra gocciola. Forse trattandosi del bere è meglio il maschile (Vedi il Vocabolario della lingua parlata del Rigutini e Fanfani, nuova edizione). Dante fa dire a maestro Adamo riarso dalla sete:

					E ora, lasso! un gocciol d'acqua bramo.
									Inf., XXX, 63.

3 Eh! ci vuol altro ec. Bastava ripetuto due volte.

4 Domani come andrà? Queste parole, terribili nella mente di don Abbondio, destano in noi un grande interesse, e ci affrettiamo al cap. II.

5 S'avviò per salire in camera: S’avviò alla camera sua per coricarsi. Il cambiamento ci determina meglio la scena e toglie nel tempo stesso una particolarità qui non necessaria.
6 Mise il dito sulla bocca: Si pose l'indice sulle labbra. Perchè non dire: Pose il dito sulle labbra? chè sarebbe stato più evidente. Anche nel Proclama di Rimini avea scritto: «….posto al labbro il dito.» E Dante: «Mi posi il dito su dal mento al naso.» Tutta questa scena fra don Abbondio e Perpetua, maravigliosa per naturalezza e comicità, s' chiude con un tratto altamente pittoresco. È pur vero che in arte il ridicolo si può talora congiungere a qualche cosa di grave e solenne. 
