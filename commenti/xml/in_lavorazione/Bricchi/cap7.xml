<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>

        <div xml:id="Bricchi_cap7">
            <note xml:id="Bricchi_cap7-n1" type="comm" target="quarantana/cap7.xml#c7_10001" targetEnd="quarantana/cap7.xml#c7_12176"><ref rend="bold">Il padre Cristoforo... per la sera</ref>:  Tutto il capitolo tende verso il matrimonio a sorpresa progettato dai protagonisti, e il rapimento progettato da don Rodrigo (il primo dei due piani è già noto al lettore, il secondo sta per essere raccontato); l’uno e l’altro programma non si attuano però qui, ma nel capitolo successivo. Il VII si chiude infatti nel momento in cui Tonio e Gervaso bussano alla porta di don Abbondio, un attimo prima della scena madre. Quello che si racconta in questa sequenza è dunque l’antefatto alla doppia manovra che sta per verificarsi, e consente al narratore di presentare le forze in campo, e stabilire gli schieramenti dell’azione imminente. Prima scena: la sera, a casa di Lucia. Seconda scena: la mattina seguente, sempre a casa di Lucia. Nella casa si fanno progetti per il matrimonio a sorpresa la sera, e si riceve la visita di un bravo travestito il mattino dopo. E dunque nello spazio domestico che, per la prima volta, i due programmi (nozze e rapimento) si incontrano. Ed è anche nella casa che affiora il motivo centrale di questo capitolo e del successivo, quello del rapporto tra verità, menzogna e reticenza, problema con cui tutti i personaggi sono destinati a confrontarsi.</note>
            <note xml:id="Bricchi_cap7-n2" type="comm" target="quarantana/cap7.xml#c7_12177" targetEnd="quarantana/cap7.xml#c7_14225"><ref rend="bold">Convien però... ad aspettare</ref>:  La seconda sequenza, che ha per protagonista don Rodrigo, si apre narrando fatti avvenuti la mattina, e retrocede quindi alla sera precedente per chiarirne le ragioni. Il tempo si organizza così secondo la figura del chiasmo, disponendo le due azioni centrali di mattina e le due esterne di sera. Si passa quindi alla sera del giorno fatidico, e in quello spazio di tempo si snoderà tutta la sequenza finale. Nelle pagine dedicate a don Rodrigo si narrano dapprima le motivazioni psicologiche che spingono il signorotto a progettare il rapimento; quindi i piani concreti per attuarlo. Secondo una disposizione inversa i promessi sposi avevano prima preso provvedimenti pratici (le spiegazioni di Agnese e l’incontro di Renzo con Tonio nel capitolo VI), e solo in un secondo tempo Lucia era stata definitivamente convinta all'idea del matrimonio a sorpresa (71-169). Dunque la decisione di agire si rivela difficile sia per Lucia, sia per don Rodrigo; ed entrambi sono in qualche modo costretti da circostanze esterne (l'ira di Renzo per la protagonista, il confronto con gli antenati e il sarcasmo del conte Attilio per Rodrigo).</note>
            <note xml:id="Bricchi_cap7-n3" type="comm" target="quarantana/cap7.xml#c7_14068" targetEnd="quarantana/cap7.xml#c7_14276"><ref rend="bold">Il povero vecchio... un momento</ref>:  Gran parte della sequenza finale si svolge all’ osteria, terra di nessuno, campo neutrale dove rappresentanti dell'una e dell'altra fazione si incontrano. Le parti sono ormai distribuite, gli eserciti schierati a battaglia, e la pausa di relativa calma all’osteria è il momento di silenzio che precede l'esplosione di un conflitto. L'ultima sequenza del capitolo è tutta notturna (e notturni saranno, nel capitolo seguente, il tentato matrimonio e il tentato rapimento): Renzo entra a casa delle donne quando il sole cadeva (496); esce dall’osteria accompagnato dai suoni della campana che annunziava il finir del giorno (645); cammina nelle tenebre crescenti (647), e raggiunge di nuovo la casa di Lucia ch'era già notte (649). Infine, i personaggi si incamminano verso la canonica nelle tenebre (676). Le informazioni che si ricavano non riguardano solo il tempo, ma anche il colore: la scena culminante della prima parte del romanzo, dove si intrecciano i piani decisivi di protagonisti e antagonista, è all'insegna del buio, si svolge nel nero e nell’oscurità che si addicono alle più losche trame dei romanzi gotici settecenteschi letti.</note>
            <note xml:id="Bricchi_cap7-n4" type="comm" target="quarantana/cap7.xml#c7_10001" targetEnd="quarantana/cap7.xml#c7_10605"><ref rend="bold">Il padre Cristoforo... de' suoi protetti</ref>:  Il capitolo si apre su uno scenario di guerra, evocato dalla similitudine tra Cristoforo e un buon capitano (1-2). Anche don Abbondio, in apertura del capitolo II, era stato paragonato a un guerriero, il principe di Condé, ma quella similitudine era ironica, perché il confronto faceva risaltare, per contrasto, lo scarso coraggio del curato. Nel caso del frate non c’è ironia, anzi il confronto dice tutta la gravità della situazione che, dopo il fallito incontro tra i due generali, si è trasformata in una vera guerra (d'altro lato don Rodrigo, dopo la partenza del padre Cristoforo, misurava a passi infuriati, il campo di battaglia, VI, 159). Da questo momento in avanti i movimenti dei personaggi sono in effetti manovre belliche, schieramenti, distribuzioni di compiti e di ruoli. Si notino, nel discorso di fra Cristoforo, nuovi richiami biblici: in particolare la solenne frase Il tempo è suo (54) riecheggia il libro dei Salmi (73, 16): tuus est dies, tua est nox, «tuo è il giorno, tua è la notte»; e il seguito ce n'ha promesso tanto (54-55) sembra riprendere un passo della prima lettera di Giovanni: ipse pollicitus est nobis vitam aeternam, «ci ha promesso la vita eterna».</note>
            <note xml:id="Bricchi_cap7-n5" type="comm" target="quarantana/cap7.xml#c7_10606" targetEnd="quarantana/cap7.xml#c7_11433"><ref rend="bold">Avete sentito... più a lungo</ref>:  Dopo l’'intermezzo di fra Cristoforo, si torna al tema centrale del matrimonio segreto, perché l’ira di Renzo si trasforma nell’artifizio (144) che spinge Lucia ad acconsentire. Nella scena, due idee di giustizia si fronteggiano: quella di Renzo che, ancora in una fase iniziale del suo percorso di maturazione umana e sociale, pensa che la giustizia sia quella che l’offeso si fa da solo (100; 103); quella di Agnese e Lucia, che identificano la giustizia con la forza pubblica (contro i poveri c'è sempre giustizia, 98-99; Fosse al sicuro d’ogni giustizia, 111-12). Ma, dalle parole di Lucia, emerge anche una terza concezione di giustizia, la più alta, che la protagonista individua nel timor di Dio (111). Il problema morale della giustizia, che percorre tutto il romanzo, legato in particolare al personaggio di Renzo (vedi nota a III, 342-399), ma anche di Lodovico/Cristoforo (vedi nota a IV, 112-162 e a 264-352), assume qui anche la funzione di introdurre un altro problema etico, sia pur meno grave, quello della verità e della menzogna: Lucia rifiutava il matrimonio a sorpresa per istintiva ripugnanza verso le menzogne necessarie per attuarlo; lo accetta per amore di giustizia, cioè per impedire che Renzo metta in pratica un concetto distorto di giustizia. Dunque la verità, bene in questo caso minore, viene sacrificata alla giustizia. In questo senso Lucia ha compiuto una scelta drammatica, perché nessuna delle due soluzioni era priva di problemi morali. Presa la decisione, la voce narrante interviene a smorzare il tono violento della scena con due insinuazioni ironiche: Renzo ha forse accentuato la sua rabbia per convincere Lucia; Lucia non è stata forse così scontenta di dover cedere. L'ingranaggio narrativo si rimette in moto.</note>
            <note xml:id="Bricchi_cap7-n6" type="comm" target="quarantana/cap7.xml#c7_11434" targetEnd="quarantana/cap7.xml#c7_11860"><ref rend="bold">La notte... anche di più</ref>:  Renzo ha parlato fin qui con espressioni colorite, prima dettate dall'ira (ha chiamato don Rodrigo cane, 24; 31; tizzone d'inferno, 36-37); ora vivaci ed espressive (Le zucche, 189; diavoli d’occhi, 189-90). Anche il narratore adegua il suo tono a un registro medio, e sostituisce garzoncello (della ventisettana) con ragazzetto (199). Il padre Cristoforo aveva detto proprio garzoncello, poche righe prima (60), ma il termine letterario si adattava alla lingua solenne e predicatoria del frate, assai meno al vocabolario quotidiano del narratore. Il gioco del rimbalzello (218) consiste nel lanciare sull’acqua un sasso piatto, che deve rimbalzare sulla superficie quante più volte è possibile. È questo il primo accenno (assente nella ventisettana) nel romanzo ai giochi infantili, usati però come termine di paragone per le attività adulte. Un’altra similitudine di questo tipo, molto famosa, comparirà nel capitolo XI: è quella tra il figlio del romanziere che ordina per gioco un gregge di porcellini d'India, e il romanziere stesso, che dispone le vicende dei suoi personaggi (459-74).</note>
            <note xml:id="Bricchi_cap7-n7" type="comm" target="quarantana/cap7.xml#c7_11861" targetEnd="quarantana/cap7.xml#c7_12176"><ref rend="bold">Nel rimanente... per la sera</ref>:  Il matrimonio a sorpresa è nato all'insegna della segretezza: Renzo ha raccomandato il segreto a Tonio (VI, 458; 482-83); Agnese ha intimato a Lucia di tacere di fronte a fra Cristoforo (VI, 546-47). Il rapimento nasce all'insegna della menzogna. E, da questo momento in avanti, tutti mentono con tutti. Nel clima sempre più inquieto della mattinata che precede la duplice azione si intrecciano le finzioni dei bravi e quella di Agnese. E si addensano le parole del campo semantico della menzogna: il falso mendicante mostra indifferenza mal dissimulata (234-35), finse (239) di sbagliare porta, esibisce umiltà affettata (244); gli altri ambigui personaggi volevan parere (249) viandanti; Agnese a sua volta mente per difesa, rispondendo sempre il contrario di quello che era (237-38). Si noti che tutte le menzogne, come già i segreti, sono sempre svelate dal narratore. Chi legge saprà entro poche pagine la vera identità dei visitatori misteriosi, ma è già avvertito che non sono ciò che sembrano (e possiede conoscenze sufficienti per avanzare fin d’ora ragionevoli supposizioni). Dunque «l’attesa e la suspence rimangono per quanto riguarda l’esito globale della vicenda (don Rodrigo riuscirà a rapire Lucia? Riusciranno i due promessi a farsi sposare prima dell’alba?), ma non sono mai applicate a celare l'identità dei travestiti, il pensiero dei manipolatori, l'entità delle menzogne: essi sono presentati sempre in quanto tali, in tutta la loro doppia faccia» (Manetti, Pezzini, LEGGERE PS).</note>
            <note xml:id="Bricchi_cap7-n8" type="comm" target="quarantana/cap7.xml#c7_12177" targetEnd="quarantana/cap7.xml#c7_12587"><ref rend="bold">Convien però... subito</ref>:  I ritratti degli antenati decorano la casa di don Rodrigo come i ritratti dei dodici Cesari decoravano lo studio dell'Azzecca-garbugli (III, 157-58). Il potere del signorotto spagnolo si fonda infatti sul prestigio e la ferocia della famiglia come quello dell’uomo di legge sulla manipolazione di quel diritto che la civiltà romana ha incarnato. Il riconoscersi in una tradizione, familiare o culturale, è comunque prerogativa dei potenti, mentre i personaggi popolari non hanno storia, né radici (vedi anche nota generale a I, 354-687). Si noti inoltre il contrasto tra la mancata descrizione di don Rodrigo (vedi al capitolo V l’approfondimento Un personaggio senza volto), che continua a essere privo di connotati fisici, e la minuta descrizione dell’aspetto degli antenati. I ritratti sono infatti dipinti con grande minuzia, addirittura con una attenzione ai colori che è inusuale nella prosa manzoniana, poco attenta ai valori cromatici. Insomma l'aspetto di Rodrigo si confonde con quello degli antenati, il suo comportamento tenta di uniformarsi al loro: ciò che conta non è l’individualità del tiranno, ma la sua appartenenza alla razza degli oppressori. La parola chiave che caratterizza la sfilata degli antenati è terrore (272; 280; 288-89; 290). Si fronteggiano così due diversi terrori: quello che le oscure profezie del frate hanno insinuato in don Rodrigo (297-99); quello che i familiari di don Rodrigo hanno in passato saputo suscitare. Il problema del signorotto è dunque di trasformarsi da soggetto passivo in soggetto attivo, passare dal ruolo di chi ha paura a quello di chi la incute. Il profeta Nathan (294), come si racconta nel biblico libro dei Re, ebbe il coraggio di rimproverare aspramente il re Davide, che aveva tramato la morte di un suo generale per ottenerne la moglie Bethsabea. Il paragone tra Nathan e Cristoforo sottintende dunque anche un rapporto tra il peccato di lussuria compiuto da Davide e quello, analogo, che don Rodrigo si prepara a compiere.</note>
            <note xml:id="Bricchi_cap7-n9" type="comm" target="quarantana/cap7.xml#c7_12595" targetEnd="quarantana/cap7.xml#c7_12895"><ref rend="bold">Il servitore... parlò poco</ref>:  Sia la passeggiata in abiti pomposi e con grande seguito, sia la visita a una casa di tolleranza (una casa, 333) sono, per don Rodrigo, oggetti di compensazione, piaceri che ne sostituiscono un altro mancato: l'esibizione di potere bilancia la crisi di impotenza e di incertezza che il personaggio sta attraversando; l'incontro con una prostituta è una rivalsa al desiderio frustato per Lucia. Nella figura di don Rodrigo a passeggio rivive inoltre quella del nobile ucciso da Cristoforo, ugualmente arrogante e superbo (IV, 163-95). Il gentiluomo ucciso dal futuro frate sembra così anticipare il destino di don Rodrigo: come il primo è stato punito con la morte da Lodovico, così il secondo sarà punito con una morte orribile, secondo quella giustizia divina che Cristoforo stesso portatore della volontà celeste, ha oscuramente predetto (VI, 120-30).</note>
            <note xml:id="Bricchi_cap7-n10" type="comm" target="quarantana/cap7.xml#c7_12896" targetEnd="quarantana/cap7.xml#c7_13202"><ref rend="bold">Cugino... nè assolutamente fissati</ref>:  Dopo l’intermezzo di rivalsa personale, Rodrigo si scontra di nuovo con un esponente del suo mondo e con le attese che questi ha su di lui. Il dialogo col conte Attilio corrisponde simmetricamente al muto dialogo con i ritratti di famiglia, e assolve alla stessa funzione narrativa. In entrambi i casi don Rodrigo è infatti spronato a una decisione: prima dal confronto con gli antenati, ora dalle sarcastiche sfide di Attilio. Il conte Attilio ha il genio dello scherzo e della parodia: dapprima descrive, con vivacissima mimica, l'atteggiamento mite di un eventuale don Rodrigo convertito, e del frate autore del miracolo (355-58); quindi si scatena in una presa in giro dello stile predicatorio, e si finge fra Cristoforo che racconta la conversione a un pubblico di fedeli (363-68). La finta predica è pronunciata dalla voce di Attilio, che imita però le cadenze oratorie di fra Cristoforo, mettendole in ridicolo. Dietro questo gioco tra le parole dei personaggi, si avverte anche la presenza dell'autore, che costruisce il discorso servendosi di fonti letterarie che Attilio non può conoscere, ma che il lettore deve riconoscere. L'incipit della predica ricorda infatti gli inizi di due romanzi celebri: il Don Chisciotte (1605-1615) di Cervantes («In un borgo della Mancia di cui non voglio ricordarmi il nome, non molto tempo fa viveva un gentiluomo...»); e il Tom Jones (1749) di Henry Fielding («In quella parte occidentale del nostro regno che si chiama Somersetshire, viveva un tempo e forse vive ancora un gentiluomo...»). Dunque, il conte Attilio parla fingendo di essere fra Cristoforo, e l’autore che lo fa parlare finge per un attimo di riscrivere due grandi romanzi dei secoli passati; il conte fa una parodia della lingua del frate, l’autore si serve ironicamente dei due modelli letterari molto noti, adattandoli a un contesto ben diverso (si veda, per altre osservazioni su questo passo, Raimondi, LEGGERE PS).</note>
            <note xml:id="Bricchi_cap7-n11" type="comm" target="quarantana/cap7.xml#c7_13203" targetEnd="quarantana/cap7.xml#c7_14225"><ref rend="bold">La mattina seguente... ad aspettare</ref>:  L'espressione don Rodrigo si destò don Rodrigo (380-81) sfrutta la figura retorica dell’antonomasia combinandola con la ripetizione. Il primo don Rodrigo è semplicemente il nome del personaggio, impiegato in senso proprio; il secondo è un nome proprio che funziona come un nome comune (l’antonomasia appunto), perché indica non l'individuo, ma le caratteristiche di arroganza, vendicatività, impulsività che lo contraddistinguono. Il verrà un giorno (381) allude alla profezia di fra Cristoforo (VI, 130), il cui ricordo ha tormentato don Rodrigo nelle ore precedenti, ma che ora non lo spaventa più. A progettare i dettagli del rapimento insieme a don Rodrigo entra in scena, per la prima volta nel romanzo, il Griso. La sua rapidissima biografia lo presenta come un esperto di delitti, che ha trasformato l'omicidio, dopo una prima esperienza accidentale, in professione. E la voce narrante sottolinea con amara ironia il paradosso nella scelta del Griso: impegnandosi a ogni delitto che gli venisse comandato, colui si era assicurata l’impunità del primo (397-98). Alla fedeltà del Griso (dettata da gratitudine e da interesse, 393) si contrappone l'apparente infedeltà del vecchio servitore senza nome, che invece di fare progetti col padrone ne spia le mosse, invece di collaborare ai suoi scopi cerca di farli fallire. La comparsa di queste due figure vicine suggerisce implicitamente un confronto che vada al di là delle apparenze, e ripropone la stessa domanda che il narratore aveva già formulato nel capitolo VI (Quell'uomo era stato a sentire all'uscio del suo padrone: aveva fatto bene?..., 218 sgg.). In un capitolo dove la menzogna e la doppiezza sono struttura stessa della narrazione, il comportamento del vecchio servitore (469 sgg.) rappresenta il secondo caso di menzogna a fin di bene (dopo le prudenti bugie di Agnese al falso mendicante, 237-38), ed è un modello moralmente positivo nella fitta casistica della finzione che l'autore va disegnando. Portare il soccorso di Pisa (480) è espressione proverbiale per indicare un aiuto tardivo e ormai inutile. L'origine della frase è forse nel mancato aiuto dell'imperatore Massimiliano I alla città di Pisa assediata da Firenze, al momento della sua discesa in Italia, nel 1508.</note>
            <note xml:id="Bricchi_cap7-n12" type="comm" target="quarantana/cap7.xml#c7_14068" targetEnd="quarantana/cap7.xml#c7_14660"><ref rend="bold">Il povero vecchio... la cena</ref>:  La prima parte della scena all’osteria è priva di discorsi (anche se lacerata dagli urli dei giocatori), e tutta costruita su un complesso gioco di sguardi: il bravo sulla soglia guarda Renzo che, entrato, guarda gli altri bravi, che a loro volta guardano lui; i bravi, poi, scambiano sguardi tra di loro, e l'oste guarda Renzo. Gli sguardi hanno diverso valore a seconda di chi guarda: il bravo appostato sulla soglia usa gli occhi grifagni (508) e guardò fisso fisso (518) come una sfida, una provocazione; anche gli altri bravi guardano fisso (530) come per squadrare; Renzo guarda gli avventori sforzandosi di interpretare segni per lui indecifrabili (536-38); l'oste guarda per dovere professionale, in attesa di ordini (539-40). Nel gioco della mora (527) due contendenti mostrano insieme alcune dita di una mano e, contemporaneamente, cercano di indovinare la somma delle dita esibite dalle due mani, gridando un numero.</note>
            <note xml:id="Bricchi_cap7-n13" type="comm" target="quarantana/cap7.xml#c7_14661" targetEnd="quarantana/cap7.xml#c7_15441"><ref rend="bold">Chi sono... a pollaio</ref>:  Dopo gli sguardi, nella scena si riaccende il sonoro, e tutti i discorsi vertono sull’identità (vera o falsa) dei presenti, dunque, di nuovo, sul rapporto verità/menzogna. La piccola commedia verbale si scandisce in tre tempi: dialogo Renzo/oste sui forestieri; dialogo forestieri/oste su Renzo, Tonio e Gervaso; dialogo Renzo/oste sui forestieri. Nella prima e nell’ultima conversazione l’oste rifiuta di fornire qualunque informazione, nella seconda dà brevi notizie. Ma, mentre nel parlare coi forestieri l’oste si limita a rispondere alle domande, parlando con Renzo non risponde alle domande, dissertando però sul tema dei rapporti tra oste e avventori. Nel gioco tra verità e apparenze l'oste è eletto, da entrambe le parti, come informatore (Manetti, Pezzini, LEGGERE PS). Con Renzo l’oste non mente, ma è reticente. Dissimula però la sua reticenza, cercando di farla passare per dovere professionale, e arriva così a mentire, se non nella risposta, nel suo atteggiamento riguardo questa. Viceversa, con i bravi l’oste è collaborativo, e questo svela una seconda menzogna: non è vero che egli rifiuta informazioni a chiunque, perché è disposto a fornirne a coloro che teme. Accanto al motivo della menzogna, si insinua ancora una volta quello, parallelo, della segretezza: Renzo e Tonio impongono il silenzio a Gervaso; i due bravi che seguono Renzo parlano, tra loro, sottovoce (622).</note>
            <note xml:id="Bricchi_cap7-n14" type="comm" target="quarantana/cap7.xml#c7_15442" targetEnd="quarantana/cap7.xml#c7_15597"><ref rend="bold">C'era in fatti... ch'era già notte</ref>:  «Questo breve passo è come un intermezzo nella trama di due macchinazioni che stanno per incrociarsi [...]: quella dei prepotenti e quella degli impotenti. La sospende per un istante la laboriosa e mesta innocenza del paesetto che si appresta al riposo» (Nencioni 1993). Il passo, assente nel Fermo e Lucia, ma inserito già nella ventisettana, è un idillio, cioè, secondo l'etimologia greca, un piccolo quadro, una descrizione d'ambiente. Si succedono diverse inquadrature: il cammino dei lavoratori che tornano dai campi; gli interni contadini con i preparativi per la cena; gli scambi di brevi parole sulla strada. Tutti i quadretti concorrono a descrivere una quiete percorsa da movimenti umani, mai compiuti da individui singoli, ma sempre da gruppi (Le donne, 636; i bambini, 637; i ragazzi, 638; gli uomini, 639), che, riuniti, formano l’unità familiare. Gli stessi sostantivi brulichìo e ronzìo (634) evocano l’immagine di uno sciame d’insetti, che, nella fantasia manzoniana, doveva collegarsi ai movimenti collettivi, perché sia il verbo «brulicare», sia il nome ronzìo saranno impiegati, anche se con sfumature meno positive, nel capitolo XII (143 e 340) a proposito della folla (vedi anche al capitolo XII, l'approfondimento Le metafore della folla). Le correzioni linguistiche nel passaggio dalla ventisettana alla quarantana «mirano a trovare la voce della familiarità paesana» (Nencioni 1993). Già nella prima edizione si trovavano termini ed espressioni fiorentini (in collo, 637; usci, 640), che aumentano di numero in quella definitiva. Per esempio traendo per mano diventa tenendo per la mano (637-38), e ripetere le orazioni viene corretto in dire le divozioni (638-39), preferendo, in entrambi i casi, le forme più usate a Firenze.</note>
            <note xml:id="Bricchi_cap7-n15" type="comm" target="quarantana/cap7.xml#c7_15598" targetEnd="quarantana/cap7.xml#c7_16169"><ref rend="bold">Tra il primo pensiero... un momento</ref>:  Il barbaro che non era privo d’ingegno (651-52) è Shakespeare. La definizione è ripresa da una lettera di Voltaire: Shakespeare est un sauvage avec des étincelles de génie qui brillent dans une nuit horrible, «Shakespeare è un selvaggio con scintille di genio che lampeggiano in una notte buia». Il romantico Manzoni ammirava con passione Shakespeare, dunque la ripresa del giudizio limitativo di Voltaire è ironica, e serve a ribadire la grandezza del drammaturgo inglese. Il riferimento shakespeariano è a un passo nel secondo atto del Giulio Cesare, dove Marco Bruto pronuncia queste parole riferendosi all’imminente uccisione di Cesare. Nella traduzione francese letta da Manzoni, quella settecentesca di Pierre le Tourneur, le parole sono: Entre la première pensée d’une entreprise terrible et son exécution, tout l’intervalle est un rêve plein de fantômes et de hideuses apparitions, «tra la prima idea di un’impresa terribile e la sua esecuzione, tutto l’intervallo è un sogno pieno di fantasmi e di apparizioni terribili». Il paragone tra un eroe tragico al momento della scelta decisiva e la contadina manzoniana non vuole ridicolizzare, per contrasto, la meno drammatica situazione di Lucia, ma, al contrario, ne sottolinea il pathos e la difficoltà morale. Dopo quella shakespeariana, un’altra riconoscibile citazione: Zitti zitti, nelle tenebre (676) richiama alla memoria l’attacco di un’aria famosa di opera lirica, il Barbiere di Siviglia di Gioacchino Rossini, rappresentato nel 1816 (Zitti, zitti, piano, piano/non facciamo confusione;/per la scala del balcone/presto andiamo via di qua). Il passaggio dal Giulio Cesare di Shakespeare al Barbiere di Siviglia segna anche uno spostamento di clima, da complessi problemi morali a movimenti ritmati con vivacità, dalla tragedia alla commedia. Le manovre notturne si avvicinano, e il ricordo operistico significa che «Manzoni pensa alla notte degli imbrogli anche come a una scena di opera buffa» (Stoppelli 1984).</note>
            <note xml:id="Bricchi_cap7-n16" type="comm" target="quarantana/cap7.xml#c7_10005"><ref rend="bold">attitudine</ref>:  atteggiamento;</note>
            <note xml:id="Bricchi_cap7-n17" type="comm" target="quarantana/cap7.xml#c7_10040"><ref rend="bold">premunire</ref>:  fortificare;</note>
            <note xml:id="Bricchi_cap7-n18" type="comm" target="quarantana/cap7.xml#c7_10075"><ref rend="bold">pegno</ref>:  prova;</note>
            <note xml:id="Bricchi_cap7-n19" type="comm" target="quarantana/cap7.xml#c7_10098"><ref rend="bold">soverchieria</ref>:  prepotenza;</note>
            <note xml:id="Bricchi_cap7-n20" type="comm" target="quarantana/cap7.xml#c7_10115"><ref rend="bold">nulladimeno</ref>:  nonostante questo;</note>
            <note xml:id="Bricchi_cap7-n21" type="comm" target="quarantana/cap7.xml#c7_10159"><ref rend="bold">esacerbato</ref>:  esasperato;</note>
            <note xml:id="Bricchi_cap7-n22" type="comm" target="quarantana/cap7.xml#c7_10336"><ref rend="bold">chiamarsi</ref>:  dirsi;</note>
            <note xml:id="Bricchi_cap7-n23" type="comm" target="quarantana/cap7.xml#c7_10367" targetEnd="quarantana/cap7.xml#c7_10368"><ref rend="bold">ha figurato</ref>:  ha mostrato.</note>
            <note xml:id="Bricchi_cap7-n24" type="comm" target="quarantana/cap7.xml#c7_10518"><ref rend="bold">garzoncello</ref>:  ragazzo;</note>
            <note xml:id="Bricchi_cap7-n25" type="comm" target="quarantana/cap7.xml#c7_10595"><ref rend="bold">spedito</ref>:  libero;</note>
            <note xml:id="Bricchi_cap7-n26" type="comm" target="quarantana/cap7.xml#c7_10714"><ref rend="bold">finalmente</ref>:  in fondo;</note>
            <note xml:id="Bricchi_cap7-n27" type="comm" target="quarantana/cap7.xml#c7_10744"><ref rend="bold">burla</ref>:  scherzo.</note>
            <note xml:id="Bricchi_cap7-n28" type="comm" target="quarantana/cap7.xml#c7_10907"><ref rend="bold">accorata</ref>:  afflitta;</note>
            <note xml:id="Bricchi_cap7-n29" type="comm" target="quarantana/cap7.xml#c7_11042" targetEnd="quarantana/cap7.xml#c7_11043"><ref rend="bold">diede addietro</ref>:  indietreggiò;</note>
            <note xml:id="Bricchi_cap7-n30" type="comm" target="quarantana/cap7.xml#c7_11187"><ref rend="bold">artifizio</ref>:  astuzia, stratagemma.</note>
            <note xml:id="Bricchi_cap7-n31" type="comm" target="quarantana/cap7.xml#c7_11244"><ref rend="bold">paziente</ref>:  colui che le prova;</note>
            <note xml:id="Bricchi_cap7-n32" type="comm" target="quarantana/cap7.xml#c7_11282"><ref rend="bold">scandoli</ref>:  cattive azioni;</note>
            <note xml:id="Bricchi_cap7-n33" type="comm" target="quarantana/cap7.xml#c7_11448" targetEnd="quarantana/cap7.xml#c7_11449"><ref rend="bold">succede a</ref>:  viene dopo;</note>
            <note xml:id="Bricchi_cap7-n34" type="comm" target="quarantana/cap7.xml#c7_11476"><ref rend="bold">concertò</ref>:  prese accordi;</note>
            <note xml:id="Bricchi_cap7-n35" type="comm" target="quarantana/cap7.xml#c7_11494"><ref rend="bold">antivedendo</ref>:  prevedendo;</note>
            <note xml:id="Bricchi_cap7-n36" type="comm" target="quarantana/cap7.xml#c7_11552" targetEnd="quarantana/cap7.xml#c7_11553"><ref rend="bold">Le zucche!</ref>:  assolutamente no.</note>
            <note xml:id="Bricchi_cap7-n37" type="comm" target="quarantana/cap7.xml#c7_11633" targetEnd="quarantana/cap7.xml#c7_11635"><ref rend="bold">la sua parte</ref>:  molto;</note>
            <note xml:id="Bricchi_cap7-n38" type="comm" target="quarantana/cap7.xml#c7_11738"><ref rend="bold">santino</ref>:  immaginetta sacra;</note>
            <note xml:id="Bricchi_cap7-n39" type="comm" target="quarantana/cap7.xml#c7_11754" targetEnd="quarantana/cap7.xml#c7_11756"><ref rend="bold">non ti sviare</ref>:  non deviare, non cambiare direzione;</note>
            <note xml:id="Bricchi_cap7-n40" type="comm" target="quarantana/cap7.xml#c7_11837"><ref rend="bold">parpagliole</ref>:  monete milanesi (dal dialetto parpai, «farfalle»);portati: comportati;</note>
            <note xml:id="Bricchi_cap7-n41" type="comm" target="quarantana/cap7.xml#c7_11883"><ref rend="bold">mendico</ref>:  mendicante;</note>
            <note xml:id="Bricchi_cap7-n42" type="comm" target="quarantana/cap7.xml#c7_11885"><ref rend="bold">rifinito</ref>:  sfinito (dalle privazioni);</note>
            <note xml:id="Bricchi_cap7-n43" type="comm" target="quarantana/cap7.xml#c7_11903"><ref rend="bold">sembiante</ref>:  aspetto;</note>
            <note xml:id="Bricchi_cap7-n44" type="comm" target="quarantana/cap7.xml#c7_12011"><ref rend="bold">sommissione</ref>:  sottomissione, docilità;</note>
            <note xml:id="Bricchi_cap7-n45" type="comm" target="quarantana/cap7.xml#c7_12014"><ref rend="bold">affettata</ref>:  finta, artificiosa.</note>
            <note xml:id="Bricchi_cap7-n46" type="comm" target="quarantana/cap7.xml#c7_12274"><ref rend="bold">guardatura</ref>:  sguardo;</note>
            <note xml:id="Bricchi_cap7-n47" type="comm" target="quarantana/cap7.xml#c7_12321"><ref rend="bold">pomo</ref>:  impugnatura.</note>
            <note xml:id="Bricchi_cap7-n48" type="comm" target="quarantana/cap7.xml#c7_12373"><ref rend="bold">facciole</ref>:  strisce di tela bianca inamidata che dal collare scendevano sul petto;</note>
            <note xml:id="Bricchi_cap7-n49" type="comm" target="quarantana/cap7.xml#c7_12404"><ref rend="bold">macilento</ref>:  patito, magrissimo;</note>
            <note xml:id="Bricchi_cap7-n50" type="comm" target="quarantana/cap7.xml#c7_12474"><ref rend="bold">prosopopea</ref>:  atteggiamento arrogante e presuntuoso;</note>
            <note xml:id="Bricchi_cap7-n51" type="comm" target="quarantana/cap7.xml#c7_12515"><ref rend="bold">bordoni</ref>:  pelle d'oca (propriamente in fiorentino, le penne degli uccelli appena spuntate, che sembrano rizzarsi per lo spavento);</note>
            <note xml:id="Bricchi_cap7-n52" type="comm" target="quarantana/cap7.xml#c7_12591"><ref rend="bold">cappa</ref>:  mantello;</note>
            <note xml:id="Bricchi_cap7-n53" type="comm" target="quarantana/cap7.xml#c7_12713"><ref rend="bold">contorni</ref>:  zone;</note>
            <note xml:id="Bricchi_cap7-n54" type="comm" target="quarantana/cap7.xml#c7_12730"><ref rend="bold">aderenze</ref>:  amicizie;</note>
            <note xml:id="Bricchi_cap7-n55" type="comm" target="quarantana/cap7.xml#c7_12752"><ref rend="bold">degnazione</ref>:  cortesia che una persona di rango superiore riserva agli inferiori;</note>
            <note xml:id="Bricchi_cap7-n56" type="comm" target="quarantana/cap7.xml#c7_12753"><ref rend="bold">contegnosa</ref>:  altera, sostenuta;</note>
            <note xml:id="Bricchi_cap7-n57" type="comm" target="quarantana/cap7.xml#c7_12781"><ref rend="bold">potentati</ref>:  potenze;</note>
            <note xml:id="Bricchi_cap7-n58" type="comm" target="quarantana/cap7.xml#c7_12805"><ref rend="bold">mattana</ref>:  malumore.</note>
            <note xml:id="Bricchi_cap7-n59" type="comm" target="quarantana/cap7.xml#c7_12937"><ref rend="bold">lunario</ref>:  calendario;</note>
            <note xml:id="Bricchi_cap7-n60" type="comm" target="quarantana/cap7.xml#c7_12951"><ref rend="bold">politico</ref>:  furbo;</note>
            <note xml:id="Bricchi_cap7-n61" type="comm" target="quarantana/cap7.xml#c7_13008"><ref rend="bold">compunto</ref>:  pentito, addolorato;</note>
            <note xml:id="Bricchi_cap7-n62" type="comm" target="quarantana/cap7.xml#c7_13091" targetEnd="quarantana/cap7.xml#c7_13093"><ref rend="bold">per degni rispetti</ref>:  per riguardo verso la persona di cui parlo;</note>
            <note xml:id="Bricchi_cap7-n63" type="comm" target="quarantana/cap7.xml#c7_13115"><ref rend="bold">avvezzo</ref>:  abituato.</note>
            <note xml:id="Bricchi_cap7-n64" type="comm" target="quarantana/cap7.xml#c7_13179"><ref rend="bold">eluder</ref>:  evitare, schivare;</note>
            <note xml:id="Bricchi_cap7-n65" type="comm" target="quarantana/cap7.xml#c7_13199"><ref rend="bold">incamminati</ref>:  avviati;</note>
            <note xml:id="Bricchi_cap7-n66" type="comm" target="quarantana/cap7.xml#c7_13430"><ref rend="bold">congiuntura</ref>:  circostanza.</note>
            <note xml:id="Bricchi_cap7-n67" type="comm" target="quarantana/cap7.xml#c7_13584"><ref rend="bold">postare</ref>:  appostare;</note>
            <note xml:id="Bricchi_cap7-n68" type="comm" target="quarantana/cap7.xml#c7_13623"><ref rend="bold">riattarla</ref>:  ristrutturarla; ubbie (430) superstizioni;</note>
            <note xml:id="Bricchi_cap7-n70" type="comm" target="quarantana/cap7.xml#c7_13648" targetEnd="quarantana/cap7.xml#c7_13649"><ref rend="bold">ci bazzicherebbero</ref>:  la frequenterebbero;</note>
            <note xml:id="Bricchi_cap7-n71" type="comm" target="quarantana/cap7.xml#c7_13760"><ref rend="bold">concerti</ref>:  accordi;</note>
            <note xml:id="Bricchi_cap7-n72" type="comm" target="quarantana/cap7.xml#c7_13769"><ref rend="bold">intelligenza</ref>:  comprensione;</note>
            <note xml:id="Bricchi_cap7-n73" type="comm" target="quarantana/cap7.xml#c7_13798" targetEnd="quarantana/cap7.xml#c7_13799"><ref rend="bold">metter mano</ref>:  occuparsi;</note>
            <note xml:id="Bricchi_cap7-n74" type="comm" target="quarantana/cap7.xml#c7_13815" targetEnd="quarantana/cap7.xml#c7_13817"><ref rend="bold">vi desse nell’unghie</ref>:  mi capitasse tra le mani;</note>
            <note xml:id="Bricchi_cap7-n75" type="comm" target="quarantana/cap7.xml#c7_13876"><ref rend="bold">millanteria</ref>:  boria, spacconeria.</note>
            <note xml:id="Bricchi_cap7-n76" type="comm" target="quarantana/cap7.xml#c7_14126"><ref rend="bold">spicciolati</ref>:  in piccoli gruppi;</note>
            <note xml:id="Bricchi_cap7-n77" type="comm" target="quarantana/cap7.xml#c7_14142"><ref rend="bold">bussola</ref>:  portantina;</note>
            <note xml:id="Bricchi_cap7-n78" type="comm" target="quarantana/cap7.xml#c7_14204"><ref rend="bold">dilettanti</ref>:  sfaccendati che si dilettano bevendo e giocando;</note>
            <note xml:id="Bricchi_cap7-n79" type="comm" target="quarantana/cap7.xml#c7_14345"><ref rend="bold">grifagni</ref>:  da uccello rapace;</note>
            <note xml:id="Bricchi_cap7-n80" type="comm" target="quarantana/cap7.xml#c7_14351"><ref rend="bold">chermisi</ref>:  rosso vivo.</note>
            <note xml:id="Bricchi_cap7-n81" type="comm" target="quarantana/cap7.xml#c7_14442"><ref rend="bold">schivare</ref>:  evitare;</note>
            <note xml:id="Bricchi_cap7-n82" type="comm" target="quarantana/cap7.xml#c7_14451"><ref rend="bold">scabrosa</ref>:  pericolosa e incerta;</note>
            <note xml:id="Bricchi_cap7-n83" type="comm" target="quarantana/cap7.xml#c7_14479"><ref rend="bold">cariatide</ref>:  statua che sostiene un'architrave;</note>
            <note xml:id="Bricchi_cap7-n84" type="comm" target="quarantana/cap7.xml#c7_14528"><ref rend="bold">mescendosi</ref>:  versandosi;</note>
            <note xml:id="Bricchi_cap7-n85" type="comm" target="quarantana/cap7.xml#c7_14577" targetEnd="quarantana/cap7.xml#c7_14578"><ref rend="bold">scoppiato fuori</ref>:  uscito;</note>
            <note xml:id="Bricchi_cap7-n86" type="comm" target="quarantana/cap7.xml#c7_14825"><ref rend="bold">summentovate</ref>:  nominate prima.</note>
            <note xml:id="Bricchi_cap7-n87" type="comm" target="quarantana/cap7.xml#c7_14883"><ref rend="bold">assestato</ref>:  a posto (nella condotta, nei modi, nelle opinioni);</note>
            <note xml:id="Bricchi_cap7-n88" type="comm" target="quarantana/cap7.xml#c7_14902"><ref rend="bold">camerata</ref>:  compagno di divertimenti;</note>
            <note xml:id="Bricchi_cap7-n89" type="comm" target="quarantana/cap7.xml#c7_15101" targetEnd="quarantana/cap7.xml#c7_15102"><ref rend="bold">faceva professione</ref>:  dichiarava;</note>
            <note xml:id="Bricchi_cap7-n90" type="comm" target="quarantana/cap7.xml#c7_15117"><ref rend="bold">compiacenza</ref>:  disponibilità, cortesia;</note>
            <note xml:id="Bricchi_cap7-n91" type="comm" target="quarantana/cap7.xml#c7_15182"><ref rend="bold">tronche</ref>:  interrotte;</note>
            <note xml:id="Bricchi_cap7-n92" type="comm" target="quarantana/cap7.xml#c7_15268" targetEnd="quarantana/cap7.xml#c7_15271"><ref rend="bold">aveva fatto men guasto</ref>:  aveva mangiato e bevuto di meno.</note>
            <note xml:id="Bricchi_cap7-n93" type="comm" target="quarantana/cap7.xml#c7_15314"><ref rend="bold">seguitavano</ref>:  seguivano;</note>
            <note xml:id="Bricchi_cap7-n94" type="comm" target="quarantana/cap7.xml#c7_15400"><ref rend="bold">regolare</ref>:  dare ordini;</note>
            <note xml:id="Bricchi_cap7-n95" type="comm" target="quarantana/cap7.xml#c7_15410"><ref rend="bold">avvisto</ref>:  accorto;</note>
            <note xml:id="Bricchi_cap7-n96" type="comm" target="quarantana/cap7.xml#c7_15440" targetEnd="quarantana/cap7.xml#c7_15441"><ref rend="bold">a pollaio</ref>:  a dormire;</note>
            <note xml:id="Bricchi_cap7-n97" type="comm" target="quarantana/cap7.xml#c7_15462" targetEnd="quarantana/cap7.xml#c7_15463"><ref rend="bold">dà luogo</ref>:  lascia spazio;</note>
            <note xml:id="Bricchi_cap7-n98" type="comm" target="quarantana/cap7.xml#c7_15475" targetEnd="quarantana/cap7.xml#c7_15476"><ref rend="bold">in collo</ref>:  in braccio;</note>
            <note xml:id="Bricchi_cap7-n99" type="comm" target="quarantana/cap7.xml#c7_15493"><ref rend="bold">divozioni</ref>:  preghiere;</note>
            <note xml:id="Bricchi_cap7-n100" type="comm" target="quarantana/cap7.xml#c7_15528"><ref rend="bold">barattare</ref>:  scambiarsi;</note>
            <note xml:id="Bricchi_cap7-n101" type="comm" target="quarantana/cap7.xml#c7_15567"><ref rend="bold">indiscreti</ref>:  importuni;</note>
            <note xml:id="Bricchi_cap7-n102" type="comm" target="quarantana/cap7.xml#c7_13830"><ref rend="bold">ricordo</ref>:  raccomandazione, avvertimento.</note>
            <note xml:id="Bricchi_cap7-n103" type="comm" target="quarantana/cap7.xml#c7_15653"><ref rend="bold">rincorare</ref>:  incoraggiare;</note>
            <note xml:id="Bricchi_cap7-n104" type="comm" target="quarantana/cap7.xml#c7_15706"><ref rend="bold">agevole</ref>:  facile;</note>
            <note xml:id="Bricchi_cap7-n105" type="comm" target="quarantana/cap7.xml#c7_15720" targetEnd="quarantana/cap7.xml#c7_15721"><ref rend="bold">dà indietro</ref>:  si ritira;</note>
            <note xml:id="Bricchi_cap7-n106" type="comm" target="quarantana/cap7.xml#c7_15727"><ref rend="bold">ricusino</ref>:  si rifiutino.</note>
            <note xml:id="Bricchi_cap7-n107" type="comm" target="quarantana/cap7.xml#c7_15912"><ref rend="bold">scempiato</ref>:  sciocco;</note>
            <note xml:id="Bricchi_cap7-n108" type="comm" target="quarantana/cap7.xml#c7_15932"><ref rend="bold">bravamente</ref>:  coraggiosamente;</note>
            <note xml:id="Bricchi_cap7-n109" type="comm" target="quarantana/cap7.xml#c7_16017"><ref rend="bold">berlinghe</ref>:  monete d'argento;</note>
            <note xml:id="Bricchi_cap7-n110" type="comm" target="quarantana/cap7.xml#c7_16157" targetEnd="quarantana/cap7.xml#c7_16159"><ref rend="bold">si fosse abbattuta</ref>:  fosse capitata.</note>
          </div>
    </body>
  </text>
</TEI>
