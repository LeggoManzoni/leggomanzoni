<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Eurialo De Michelis (1964)</title>
        <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="MR">Maria Levchenko</persName>
        </respStmt>
         <respStmt>
          <resp>Codifica</resp>
          <persName xml:id="ML">Matilde Lallbahadoor</persName>
          </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Eurialo De Michelis</title>
          <editor>De Michelis, Eurialo</editor>
          <pubPlace>Bologna</pubPlace>
          <publisher>Zanichelli</publisher>
          <date>1964</date>
        </bibl>
      </sourceDesc>
    </fileDesc>
    <encodingDesc>
    <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="DeMichelis_intro">
        <note xml:id="DeMichelis_intro-n1" type="comm" target="quarantana/intro.xml#intro_10001"><ref rend="bold">L'Historia</ref>:  Come annunzia il sottotitolo in frontespizio («Storia milanese del secolo XVII scoperta e rifatta da A. M.»), il M. finge di aver trovato la sua storia in un manoscritto d’autore anonimo del '600. Il brano in corsivo figura di esserne trascritto tal quale; conservando le peculiarità stilistiche e grafiche dell’epoca («deffinire», «gl'anni», «cadaueri», «solo che le sole spoglie», ecc.; cfr. anche le molte maiuscole), e le bislacche metafore: talora non tanto bislacche, che nello spasso di canzonarle non si avverta il divertimento fantastico di far personaggi dei moti dell'intelletto. Cfr. subito la prima: in cui gli anni trascorsi figurano esser tenuti prigionieri, o anzi già fatti cadaueri», dal Tempo; contro il quale «l'Historia» muove «una guerra illustre». E non si contenta di risuscitare i cadaveri; altresì, come un generale in piazza d’armi «li passa in rassegna», ecc.</note>
        <note xml:id="DeMichelis_intro-n2" type="comm" target="quarantana/intro.xml#intro_10039" targetEnd="quarantana/intro.xml#intro_10040"><ref rend="bold">gl'illustri Campioni</ref>:  Gli storici; i quali in poche righe, prima sono campioni in torneo, poi imbalsamatori di Imprese «co’ loro inchiostri», infine ricamano «coll’ago finissimo dell’ingegno», ecc. Qui lo spasso sta nell’accumulo di metafore, una sull’altra; ma in questo e nel periodo successivo il M. adombra intanto un sentimento ben suo: cioè l’insodisfazione per le Storie che si occupano solo dei «Prencipi e Potentati», ignorando le «gente meccaniche» (= dedite ad arti manuali).</note>
        <note xml:id="DeMichelis_intro-n3" type="comm" target="quarantana/intro.xml#intro_10117" targetEnd="quarantana/intro.xml#intro_10118"><ref rend="bold">bellici Oricalchi</ref>:  Trombe di guerra.</note>
        <note xml:id="DeMichelis_intro-n4" type="comm" target="quarantana/intro.xml#intro_10148" targetEnd="quarantana/intro.xml#intro_10150"><ref rend="bold">schietta e genuinamente</ref>:  Il -mente del secondo avverbio vale anche per il primo; conforme un uso latineggiante, ancora vivo talvolta nei testi scritti, ma degno solo di canzonatura per il M., come preziosità contrarissima all’uso.</note>
        <note xml:id="DeMichelis_intro-n5" type="comm" target="quarantana/intro.xml#intro_10155"><ref rend="bold">Relatione</ref>:  Il sinonimo fa pomposa la frase senza aggiungervi nemmeno per mostra un’altra idea. Più che mai vi sorride canzonatorio il M.</note>
        <note xml:id="DeMichelis_intro-n6" type="comm" target="quarantana/intro.xml#intro_10191"><ref rend="bold">l'amparo</ref>:  Protezione (voce spagnola).</note>
        <note xml:id="DeMichelis_intro-n7" type="comm" target="quarantana/intro.xml#intro_10193" targetEnd="quarantana/intro.xml#intro_10253"><ref rend="bold">Re Cattolico... Cielo</ref>:  Questo Cielo cosi bene ordinato e gerarchico, fino ai poveri Magistrati che traggono vaghezza (nell’immagine) anche dalla precarietà del loro ufficio («qual’erranti Pianeti»), è un capolavoro di ambiguità: tutto ossequio nell'anonimo, tutto canzonatura nel M. Il Re Cattolico è il re di Spagna; «quel Sole che mai tramonta», arieggia il celebre vanto di Carlo V, che sui suoi regni non tramontasse mai il sole. Ma di più vicina autorità il governatore di Milano, quindi urge dedicargli un complimento gerarchicamente minore ma analogo: «qual Luna giamai calante». Goffo complimento, perché ripetendo il primo lo meccanicizza; doppiamente goffo perché subito smentito: «giamai calante» si, ma «pro tempore». E i potenti sono impotenti a reggere ordinato il mondo com’è loro ufficio, tanto che ragione non può darne l’anonimo, «se non se arte e fattura diabolica». Dove s’insinua, a fare del periodo il più riccamente modulato della pagina, qualcosa di ben diverso dal sorriso, cioè le iniquità e i dolori del mondo, e quel renderne colpevoli per es. le streghe (come usò nel '600), aggiungendo iniquità a iniquità e dolori a dolori.</note>
        <note xml:id="DeMichelis_intro-n8" type="comm" target="quarantana/intro.xml#intro_10308" targetEnd="quarantana/intro.xml#intro_10311"><ref rend="bold">per li pubblici emolumenti</ref>:  Per il pubblico guadagno. Le metafore di cui s’orna la frase, «con occhij d’Argo e braccj di Briareo» (mostri mitologici: il primo aveva cent’occhi, il secondo cento braccia), lasciano intendere che il gran traffico di quegli eroi era di spremere tasse ai sudditi.</note>
        <note xml:id="DeMichelis_intro-n9" type="comm" target="quarantana/intro.xml#intro_10312" targetEnd="quarantana/intro.xml#intro_10313"><ref rend="bold">Per locchè</ref>:  Per la qual cosa. Conseguenza non c’è fra l’origine diabolica dei mali, materia del periodo precedente, e il proposito di non far nomi, materia di questo. Ma un modo della gonfiezza barocca fu appunto di mascherare il vuoto logico, mercé formule logiche; che diventano vuoti nessi sonori. Il M., sottolineando appena, nel sorriso irride.</note>
        <note xml:id="DeMichelis_intro-n10" type="comm" target="quarantana/intro.xml#intro_10106" targetEnd="quarantana/intro.xml#intro_10346"><ref rend="bold">con... Parche</ref>:  Col morire. I.a macchinosa metafora è sottilmente ridicola, nel lasciare ossequiosamente all’iniziativa degl’interessati una resa così poco spontanea.</note>
        <note xml:id="DeMichelis_intro-n11" type="comm" target="quarantana/intro.xml#intro_10349" targetEnd="quarantana/intro.xml#intro_10370"><ref rend="bold">degni... generaliter</ref>:  I «degni rispetti» sono i riguardi dovuti a persone vive, o ai familiari superstiti.</note>
        <note xml:id="DeMichelis_intro-n12" type="comm" target="quarantana/intro.xml#intro_10372" targetEnd="quarantana/intro.xml#intro_10429"><ref rend="bold">Nè alcuno... accidenti</ref>:  Qui l’anonimo si fa bello d’uno di quei ragionamenti logici in astratto, propri della filosofia del tempo; che sempre muovono dai sommi principi anche per dimostrare, come qui, una cosa ovvia. Nel vocabolario di quella filosofia gli «accidenti» sono le qualità che, appartenendo alla cosa, non ne costituiscono la sostanza: sostanziale all’uomo la ragione, senza cui non è uomo, accidentale la nazionalità, ecc. Ma che lì si arresti la pagina, vi allarga un sorriso più aperto: «puri purissimi accidenti...»</note>
        <note xml:id="DeMichelis_intro-n13" type="comm" target="quarantana/intro.xml#intro_10444" targetEnd="quarantana/intro.xml#intro_10446"><ref rend="bold">dilavato e graffiato</ref>:  Sbiadito e pieno di cancellature (o soltanto gli sgorbi dell’antiquata grafia).</note>
        <note xml:id="DeMichelis_intro-n14" type="comm" target="quarantana/intro.xml#intro_10514"><ref rend="bold">concettini</ref>:  Son quelle che gli Spagnoli chiamavano agudezas, miranti a dire un’idea nel modo più straordinario e inatteso.</note>
        <note xml:id="DeMichelis_intro-n15" type="comm" target="quarantana/intro.xml#intro_10583" targetEnd="quarantana/intro.xml#intro_10585"><ref rend="bold">qualche eleganza spagnola</ref>:  Ironico. Qualche spagnolismo; che come tale fa poca eleganza in italiano.</note>
        <note xml:id="DeMichelis_intro-n16" type="comm" target="quarantana/intro.xml#intro_10623"><ref rend="bold">rettorica</ref>:  È la retorica nel senso antico: arte di scrivere; che può essere «fine, di buon gusto», o tutt’il contrario, come quella canzonata nell’anonimo.</note>
        <note xml:id="DeMichelis_intro-n17" type="comm" target="quarantana/intro.xml#intro_10647" targetEnd="quarantana/intro.xml#intro_10649"><ref rend="bold">con un'abilità mirabile</ref>:  Come se lo facesse apposta.</note>
        <note xml:id="DeMichelis_intro-n18" type="comm" target="quarantana/intro.xml#intro_10680" targetEnd="quarantana/intro.xml#intro_10681"><ref rend="bold">solecismi pedestri</ref>:  Sgrammaticature tal quale; non di quelle che scorciano apposta il periodo per dargli estro e ala.</note>
        <note xml:id="DeMichelis_intro-n19" type="comm" target="quarantana/intro.xml#intro_10698" targetEnd="quarantana/intro.xml#intro_10700"><ref rend="bold">in qusto paese</ref>:  In Lombardia. Per es. non in Toscana, patria di Galileo.</note>
        <note xml:id="DeMichelis_intro-n20" type="comm" target="quarantana/intro.xml#intro_10804"><ref rend="bold">presentato</ref>:  Esempio della libertà con cui il M. adopera il participio passato nelle forme composte dei verbi, regolandosi sull’uso toscano parlato (non sempre costante, né sicurissimo a lui non toscano).</note>
        <note xml:id="DeMichelis_intro-n21" type="comm" target="quarantana/intro.xml#intro_10823"><ref rend="bold">all'importanza</ref>:  Grande può intendere il M. l’importanza del libro, perché ne discorre in quanto «serie de’ fatti», che afferma non inventati da lui. Ma crede egli d’esser creduto, quando ricorre all’anonimo? Nella misura che non ci crede, la sua ingenuità è poca, e poca perciò l’importanza attribuita al libro: come gl’impone la modestia, in quanto libro scritto da lui. Cristallino esempio dell’atteggiamento del M. quando discorre dell’arte sua, sempre sofisticando malizia e modestia l'una con l’altra.</note>
        <note xml:id="DeMichelis_intro-n22" type="comm" target="quarantana/intro.xml#intro_10827" targetEnd="quarantana/intro.xml#intro_10900"><ref rend="bold">Taluni però... forti</ref>:  Dunque, per inventati che siano i fatti del romanzo, sono verosimili nelle condizioni del tempo, cioè sostanzialmente storici. Nelle parole che raffermano, freme un’altra volta lo scandalo etico-religioso del M. alle ingiustizie e storture in cui s’imbatte nella Storia.</note>
        <note xml:id="DeMichelis_intro-n23" type="comm" target="quarantana/intro.xml#intro_10879" targetEnd="quarantana/intro.xml#intro_11037"><ref rend="bold">modo... tenuto</ref>:  Detto in breve, il modo è di una lingua senza maiuscole e senza girigògoli, la lingua dell’uso.</note>
        <note xml:id="DeMichelis_intro-n24" type="comm" target="quarantana/intro.xml#intro_11056"><ref rend="bold">contingenti</ref>:  Eventuali; quasi sinonimo dell’aggettivo a cui va unito, «possibili». L’amplificazione maschera di scherzo l’imbarazzo del M. mentre si figura di dover difendere l’arte sua.</note>
        <note xml:id="DeMichelis_intro-n25" type="comm" target="quarantana/intro.xml#intro_11099" targetEnd="quarantana/intro.xml#intro_11104"><ref rend="bold">risolvon... mutano</ref>:  Quando il M. discute sul serio, le risposte che non risolvon le questioni ma le mutano, sono quelle che le impostano in modo giusto. Ma qui è in giuoco, non una teoria in sé, l’applicazione che egli ne abbia fatto; perciò la frase va intesa in senso scherzoso: mutano le questioni, eludendole. Così l’autodifesa conclude in ischerzo senz’altro: «Non ci sarebbe mai stato autore», ecc.</note>
        <note xml:id="DeMichelis_intro-n26" type="comm" target="quarantana/intro.xml#intro_11161" targetEnd="quarantana/intro.xml#intro_11171"><ref rend="bold">messele... a spasso</ref>:  Ecco un altro esempio, stavolta in chiave di autosorriso, della potenza fantastica del M. nel fare persona di moti dell'intelletto. «L’inciso con loro gran sorpresa, quasi fa delle due critiche artisticamente messe alle mani tra loro, due avversari, contro ogni loro intenzione rappacificati e scornati» (Min.).</note>
        <note xml:id="DeMichelis_intro-n27" type="comm" target="quarantana/intro.xml#intro_10818"><ref rend="bold">libro</ref>:  In effetti il M. progettava un libro sulla lingua; sul problema meditò fin dai giovani anni, e tanto più mentre componeva e correggeva il romanzo. Vari scritti pubblicò, molti lasciò inediti sull’argomento.</note>
      </div>
      <div xml:id="DeMichelis_cap1">
        <note xml:id="DeMichelis_cap1-n1" type="comm" target="quarantana/cap1.xml#c1_10001" targetEnd="quarantana/cap1.xml#c1_10006"><ref rend="bold">Quel... Como</ref>:  Per apprezzare l’attacco del romanzo, giova metterlo a paragone con la protasi dei poemi epici, di una solennità tanto quanto pomposa: «Canto l'armi pietose e 'l capitano...». Nei Promessi sposi anziché un’invocazione, una descrizione di luoghi; che nemmeno vuol essere «lirica», anzi terra terra, quasi di manuale geografico; l’afflato lirico, che pur c'è, nasce dall’attento amore con cui i luoghi sono descritti, e ragionato il perché del loro essere come sono: «...secondo l’ossatura de’ due monti, e il lavoro dell’acque». Non per nulla son luoghi, cari al M. fin dall’infanzia; cercati di lungi con l’occhio: «...come per esempio di su le mura di Milano», ecc.; e pur di lungi, a descriverli, richiamano in sé la presenza dell’antico frequentatore ora trapiantato altrove, che irresistibilmente si finge nell’atto di guidare lui il passeggero ad apprezzarli: «...donde, alzando lo sguardo, non iscoprite», ecc., «il luogo stesso da dove contemplate que’ vari spettacoli», ecc. Qualche lentezza aggrava la descrizione nel primissimo avvio; ma subito il paesaggio si anima, non è uno scenario fermo e rigido, è qualcosa di vivo, di mosso («un andirivieni di montagne»), dietro cui l’occhio a sua volta si muove a guardare: «...vien, quasi a un tratto, a ristringersi, e a prender corso e figura di fiume». Talché infine, centro del mobile panorama diviene il passeggero: «vi fa spettacolo da ogni parte».</note>
        <note xml:id="DeMichelis_cap1-n2" type="comm" target="quarantana/cap1.xml#c1_10055"><ref rend="bold">costiera</ref>:  Costa in pendio, fra la riva e il monte.</note>
        <note xml:id="DeMichelis_cap1-n3" type="comm" target="quarantana/cap1.xml#c1_10260"><ref rend="bold">terre</ref>:  Grosse borgate.</note>
        <note xml:id="DeMichelis_cap1-n4" type="comm" target="quarantana/cap1.xml#c1_10262"><ref rend="bold">ville</ref>:  villaggi.</note>
        <note xml:id="DeMichelis_cap1-n5" type="comm" target="quarantana/cap1.xml#c1_10264"><ref rend="bold">casali</ref>:  case sparse.</note>
        <note xml:id="DeMichelis_cap1-n6" type="comm" target="quarantana/cap1.xml#c1_10321" targetEnd="quarantana/cap1.xml#c1_10403"><ref rend="bold">Ai tempi... vendemmia</ref>:  Quasi in parentesi, è il primo accenno a uomini che abitano nei bei luoghi; e il tono euforico con cui viene allusa la vicenda dei prepotenti che tiranneggiano, dei deboli che subiscono (l’onore, il vantaggio, ecc.), nell’apparenza di continuare l’idillio, dice con ironia, magari un po’ facile, l’amaro di tale vicenda. Nel caso, i prepotenti erano spagnoli; e nell’animo risorgimentale del M., che quei soldati siano stranieri cresce il senso dell’ingiustizia, dell’oppressione. Ma quel che importa alla poetica fantasia è che siano prepotenti, non che siano stranieri.</note>
        <note xml:id="DeMichelis_cap1-n7" type="comm" target="quarantana/cap1.xml#c1_10597"><ref rend="bold">nell'orizzonte</ref>:  «Dice (come l’espressione più comune all’orizzonte non potrebbe) ciò che i pittori chiamano prospettiva aerea, che inghiotte nell'atmosfera i luoghi distanti» (Br.).</note>
        <note xml:id="DeMichelis_cap1-n8" type="comm" target="quarantana/cap1.xml#c1_10696" targetEnd="quarantana/cap1.xml#c1_10732"><ref rend="bold">sulla sera... altrove</ref>:  Abbondio è il santo patrono di Como, cioè un nome locale. Ma poiché trattasi di personaggio inventato, intervengono i «degni rispetti» di cui parlò il manoscritto dell’anonimo per sorvolare maggiori notizie di lui e del paese. In compenso, precisissima la data; che sul piano dell’intreccio innesta l’episodio iniziale del romanzo nei successivi, storici e immaginari. Ma la precisazione serve qui a un effetto più specificamente poetico, cioè a dar fiato alle trombe, insinuando l’importanza che esso avrà nell’epopea del personaggio, «Quel memorabile avvenimento», dirà più avanti, collegando con altro computo la privatissima data all’evento pubblico di una grida emessa dal governatore di Milano il 5 ottobre 1627.</note>
        <note xml:id="DeMichelis_cap1-n9" type="comm" target="quarantana/cap1.xml#c1_10733" targetEnd="quarantana/cap1.xml#c1_10831"><ref rend="bold">Diceva... porpora</ref>:  Implicito in quanto c’era dello sguardo di lui nel precedente brano descrittivo, qui vien fuori l’animo di don Abbondio, pacifico, semplice, che si esprime nella fedeltà alle giornaliere abitudini: «tornava bel bello dalla passeggiata verso casa»,	«diceva tranquillamente il suo ufizio»; abitudinario e pacifico anche nel gesto di buttare «con un piede verso il muro i ciottoli», ecc., in cui potrebbe leggersi una preoccupazione del bene pubblico, magari il pubblico di lui stesso che v’inciamperebbe domani. Certo, egli non è in grado di apprezzare il paesaggio come dianzi descritto; ma nell’ozio del pensiero fra un brano e l’altro dell’ufizio, quel fissare gli occhi sui monti chiazzati di tramonto, dice a suo modo qualcosa dello stesso animo con cui v’indugiò il M. li appunto, appartiene al linguaggio di don Abbondio l’immagine usata per quelle chiazze: «a larghe e inuguali pezze di porpora»; come fossero stoffe, di un colore non ignoto ai paramenti sacerdotali.</note>
        <note xml:id="DeMichelis_cap1-n10" type="comm" target="quarantana/cap1.xml#c1_10935" targetEnd="quarantana/cap1.xml#c1_10995"><ref rend="bold">tabernacolo... qua e là</ref>:  La circostanziata topografia termina con la descrizione delle pitture del tabernacolo; ingenue, come si trovano nei paesi, e in ciò utili a dare il color dell’ambiente. Ma lo scherzo del M. nasce più profondo; cioè dalla polemica, che percorre il romanzo, contro un rozzo modo di cristianesimo che esteriorizzi in fiamme e anime del purgatorio dipinte i travagli della vita religiosa-morale. E intanto lo scherzo continua sornion sornione a seguire i passi del personaggio ancora tranquillo, non distinto per livello di spiritualità dall’autore delle pitture e dai paesani del vicinato: sia per l’ingenuità (aspetto positivo), sia per la scarsa profondità (aspetto negativo) del suo modo di religione.</note>
        <note xml:id="DeMichelis_cap1-n11" type="comm" target="quarantana/cap1.xml#c1_11173" targetEnd="quarantana/cap1.xml#c1_11176"><ref rend="bold">congegnate come in cifra</ref>:  «Intrecciate in modo da figurare strani disegni, simili a segni cabalistici» (Bn.). I particolari dell'abbigliamento descritto non ci stanno solo a dire la condizione di chi se ne veste; ma lo spavaldo vantarsene, come divisa atta a dar pregio.</note>
        <note xml:id="DeMichelis_cap1-n12" type="comm" target="quarantana/cap1.xml#c1_11192"><ref rend="bold">bravi</ref>:  «Quella parola finale, rivelatrice, bravi, è, assai più che l’attacco delle due pagine storiche seguenti, il riflesso del brivido di don Abbondio sorpreso dall’incontro» (Mm.).</note>
        <note xml:id="DeMichelis_cap1-n13" type="comm" target="quarantana/cap1.xml#c1_11238"><ref rend="bold">vitalità</ref>:  La parvenza dei cpv. seguenti è di documentazione erudita; cioè estranea al racconto, se non in quanto ne riceva conferma in sede di storia. Leggendo però, ci si accorge che le citazioni a ogni momento spezzate e riprese, s’inseriscono in un discorso a cui dànno rilievo; il quale si svela nient'affatto usato a ravvivare marginalmente un’erudizione che resti tale tuttavia. Vi si continua invece il tema, serissimo anche nell’Introduzione benché mascherato dal goffo linguaggio dell’anonimo: «i Prencipi e Potentati», presuntuosi di porre rimedio al male che imperversa nel mondo, in realtà abili solo a far pompa di titoli. Quel vezzo dei titoli fu per eccellenza secentesco e spagnolo, perciò v’insiste il M.; anche qui però, non come un curioso aspetto del '600, bensì, nelle forme di quel secolo, come presunzione dell’uomo che vuol fai e da sé. In ciò colpevole peggio che impotente, anche quando suo proposito è di combattere il male.</note>
        <note xml:id="DeMichelis_cap1-n14" type="comm" target="quarantana/cap1.xml#c1_11266"><ref rend="bold">Contestabile</ref>:  Alto grado militare.</note>
        <note xml:id="DeMichelis_cap1-n15" type="comm" target="quarantana/cap1.xml#c1_11402"><ref rend="bold">stranamente</ref>:  Nell’avverbio «stranamente» protesta la coscienza giuridica del M., uomo di dopo la Rivoluzione francese, per l’assenza di garanzie con cui era trattato chi cadesse in mano alla giustizia. Cfr. poi, quanto all’accertamento del reato: «per questa sola riputazione di bravo, senza altri indizj».</note>
        <note xml:id="DeMichelis_cap1-n16" type="comm" target="quarantana/cap1.xml#c1_11513" targetEnd="quarantana/cap1.xml#c1_11521"><ref rend="bold">posto... informativo</ref>:  Come mezzo d’indagine; altra enormità giuridica per il moderno M. Alla corda l'inquisito si appendeva per le braccia, finché gli si spezzassero se non confessava.</note>
        <note xml:id="DeMichelis_cap1-n17" type="comm" target="quarantana/cap1.xml#c1_11532"><ref rend="bold">galea</ref>:  Galere (o galee): navi in cui i condannati (galeotti) remavano alla catena, a spron di staffile.</note>
        <note xml:id="DeMichelis_cap1-n18" type="comm" target="quarantana/cap1.xml#c1_11717"><ref rend="bold">sbrattare</ref>:  Più energico di sgomberare usato prima: ripulire.</note>
        <note xml:id="DeMichelis_cap1-n19" type="comm" target="quarantana/cap1.xml#c1_11776"><ref rend="bold">appostatamente</ref>:  Con insidie. Appostandosi all'agguato.</note>
        <note xml:id="DeMichelis_cap1-n20" type="comm" target="quarantana/cap1.xml#c1_11789" targetEnd="quarantana/cap1.xml#c1_11792"><ref rend="bold">si rendono più facili</ref>:  Si abbandonano più facilmente.</note>
        <note xml:id="DeMichelis_cap1-n21" type="comm" target="quarantana/cap1.xml#c1_11822"><ref rend="bold">onninamente</ref>:  In tutto e per tutto. Continua il «rimbombo» dei terribili ordini, commentato in sordina: «accrescendo la dose, come s’usa», ecc.</note>
        <note xml:id="DeMichelis_cap1-n22" type="comm" target="quarantana/cap1.xml#c1_11983" targetEnd="quarantana/cap1.xml#c1_12024"><ref rend="bold">Enrico IV... testa</ref>:  Enrico IV, re di Francia, antagonista della Spagna per il predominio in Europa. Carlo Emanuele I, duca di Savoia, genero di Filippo IV re di Spagna; entrato in guerra contro la Francia, dové cederle infine un vasto territorio oltre il Rodano (1601). Peggio accadde al francese duca di Biron, con cui aveva complottato contro Enrico IV: scoperto, fu decapitato (1602); tutta opera delle «cabale» (= intrighi, con significato di futilità) del conte di Fuentes. Il breve scorcio storico è il primo saggio del sorriso svalutativo che il M. riserba alla storia rumorosa e sanguinosa degli uomini; «a cui fece perder più d’una città», «a cui fece perder la testa». Disastrosi effetti; nessun effetto contro i bravi.</note>
        <note xml:id="DeMichelis_cap1-n23" type="comm" target="quarantana/cap1.xml#c1_11923" targetEnd="quarantana/cap1.xml#c1_11925"><ref rend="bold">seme tanto pernizioso</ref>:  L’espressione, ripetuta puntualmente dal testo autentico del personaggio, ne continua la canzonatura quasi rifacendogli il verso.</note>
        <note xml:id="DeMichelis_cap1-n24" type="comm" target="quarantana/cap1.xml#c1_12082" targetEnd="quarantana/cap1.xml#c1_12084"><ref rend="bold">stampatori regii camerali</ref>:  Tipografi ufficiali del governo. La Regia Camera era la cassa dello Stato, il Fisco.</note>
        <note xml:id="DeMichelis_cap1-n25" type="comm" target="quarantana/cap1.xml#c1_12288" targetEnd="quarantana/cap1.xml#c1_12302"><ref rend="bold">dispiacque... lui</ref>:  Quell’incontro gli spiace, già perché disturba le sue abitudini; poi perché son uomini dediti professionalmente al malfare: meglio starne lontano, ignorarli, nonché intrattenercisi. In questi termini, desiderio legittimo; un po’ meno il rammarico, incluso nel giro del periodo, che il caso non sia occorso a un altro al posto suo, e lui restare tranquillo.</note>
        <note xml:id="DeMichelis_cap1-n26" type="comm" target="quarantana/cap1.xml#c1_12323" targetEnd="quarantana/cap1.xml#c1_12327"><ref rend="bold">tutt'e due a un tratto</ref>:  Insieme. La minuta dipintura della mimica dei bravi, vista con gli occhi di don Abbondio, allarga all’infinito, come nell’incubo, il primo e inconsulto soprassalto che egli ne ha avuto.</note>
        <note xml:id="DeMichelis_cap1-n27" type="comm" target="quarantana/cap1.xml#c1_12420" targetEnd="quarantana/cap1.xml#c1_12445"><ref rend="bold">Fece... alquanto</ref>:  Cosi il penitente si accosta al sacramento della confessione scrutando in se medesimo quando e come ha offeso Dio; e non si sente mai sicuro del tutto («alquanto»). Ma il linguaggio penitenziale, don Abbondio lo stravolge a fargli merito di non aver «peccato» contro gli iniqui.</note>
        <note xml:id="DeMichelis_cap1-n28" type="comm" target="quarantana/cap1.xml#c1_12597"><ref rend="bold">galantuomini</ref>:  Qui e spesso nel romanzo, la parola è usata gustosamente in senso ironico, per dire tutt’il contrario.</note>
        <note xml:id="DeMichelis_cap1-n29" type="comm" target="quarantana/cap1.xml#c1_12452" targetEnd="quarantana/cap1.xml#c1_12607"><ref rend="bold">mise... piedi</ref>:  Minutissima, e come d’incubo, anche la dipintura dei moti esterni e interni di don Abbondio. La prima reazione è di mettersi in guardia, senza parere per non offendere: «tenendosi sempre il breviario aperto dinanzi, come se leggesse», ecc. Poi cerca compagnia, chiunque fosse sarebbe un aiuto: «mise l’indice e il medio della mano sinistra nel collare», ecc. Nessuna speranza di soccorso, perciò corre incontro al pericolo, affascinato dalla risolutezza che spira dallo sguardo «fisso» dei bravi: «i momenti di quell’incertezza» ecc. Ultima decisione autonoma, costruirsi un’apparenza tranquilla, che gli dia dignità, ma il sorriso malcerto denunzia il disperato desiderio (come dice in cuor suo fuor di riguardosi eufemismi) di «darla a gambe». Badate: tutta codesta mimica dice pena, dolore; se il M. la tratteggia fra penosa e crudelmente canzonatoria, è perché affrontando a quel modo nei due bravi il male del mondo, quel sacerdote si mostra ìmpari alla legge intrepida del Vangelo: già in ciò, che nemmeno lo sfiora il pensiero di ricorrervi. Il breviario gli resta in mano, simbolo inerte, allo stesso titolo che infine recita un versetto: per aiutare la propria viltà a nascondersi, infingersi.</note>
        <note xml:id="DeMichelis_cap1-n30" type="comm" target="quarantana/cap1.xml#c1_12671"><ref rend="bold">Cioè</ref>:  «Che cosa è questo cioè? È l’uomo che si mette subito nella posizione di chi ha il torto, perché è avvezzo a tremare dinanzi al più forte» (D.S.). L’atteggiamento è il medesimo che paralizzò don Abbondio al primo scorgere i bravi, il medesimo che nella prima battuta («Cosa comanda?») l’ha arreso al nemico. Ora però, quasi già accomodato in tal posizione, gli rinasce qualche libertà: non di chiedere che cosa ci sia d’illecito nel matrimonio progettato; ma di ardirsi (perciò ha la «voce tremolante») a cercare qualche scappatoia, che lo giustifichi di aver pensato a celebrarlo, e glielo consenta com’è suo dovere, per illecito che lo ritengano i bravi. Nella battuta rivoltagli c’era un ordine; prima ancora che diventi esplicito («non s’ha da fare, nè domani, nè mai»), in quel cioè don Abbondio si sforza di tradurlo in trattative. Fini tattici ha l’estremo riguardo con cui lusinga i due ribaldi («Lor signori son uomini di mondo», ecc.); se la voce gli diventa «mansueta e gentile», è come «di chi vuol persuadere un impaziente»; mentre l’interno rovello gli si tradisce nella volgarità con cui allude ai due promessi e a se stesso: «fanno i loro pasticci tra loro», «a me non me ne vien nulla in tasca». Non accetta, resiste al sopruso, nel momento stesso che, poiché accetta discuterlo, cede in ogni battuta.</note>
        <note xml:id="DeMichelis_cap1-n31" type="comm" target="quarantana/cap1.xml#c1_12723" targetEnd="quarantana/cap1.xml#c1_12724"><ref rend="bold">del comune</ref>:  Della comunità. Tale infatti era legalmente «la sua posizione di parroco eletto» (B.). S’intende quanto poco potesse impressionare i bravi l’argomento legale. Quanto a don Abbondio invocarlo significa dimenticarsi la più alta investitura che ricevé come sacerdote. Certo, nemmeno menzionare quella li avrebbe persuasi; pur è l’unica mercé cui vincerebbe, anche sconfitto.</note>
        <note xml:id="DeMichelis_cap1-n32" type="comm" target="quarantana/cap1.xml#c1_12893" targetEnd="quarantana/cap1.xml#c1_12894"><ref rend="bold">siam galantuomini</ref>:  Intendi: rispetto alla propria legge, che non è precisamente quella dei galantuomini. «Purché abbia giudizio...»</note>
        <note xml:id="DeMichelis_cap1-n33" type="comm" target="quarantana/cap1.xml#c1_12915" targetEnd="quarantana/cap1.xml#c1_12954"><ref rend="bold">Questo nome... suggerire</ref>:  Al nome di don Rodrigo, che cosa ha visto don Abbondio «in confuso»? Forse, per ora, non ha visto nemmeno il movente della soverchieria in cui viene coinvolto; questo ha visto, che dietro i bravi ci sta uno molto maggiore. «Promessa» o semplice «complimento» la formula che infine pronunzia? Dentro ancora resiste, se a trattative concluse cerca riaprirle richiamando quei due, cerca cioè di uscire dalla trappola in cui è stato messo.</note>
        <note xml:id="DeMichelis_cap1-n34" type="comm" target="quarantana/cap1.xml#c1_12954" targetEnd="quarantana/cap1.xml#c1_12962"><ref rend="bold">suggerire... latino</ref>:  La sguaiata battuta è peggio che un’insolenza. L’ignorante vi irride colui che è in suo totale potere; sbeffeggiandolo di ciò (la cultura, il latino) che ne farebbe la superiorità, se qui l'unica superiorità non fosse della forza brutale.</note>
        <note xml:id="DeMichelis_cap1-n35" type="comm" target="quarantana/cap1.xml#c1_13062"><ref rend="bold">messere</ref>:  «Signor curato» (come nelle altre battute rivoltegli, e come scrive anche qui l’ediz. 1825-27), o «reverendo», sono i titoli che competono a don Abbondio. «Messere» è sbrigativo, perciò insolente. Così tutto il contegno dei bravi già lo vinse umiliandolo col negargli ogni forma di civile rispetto.</note>
        <note xml:id="DeMichelis_cap1-n36" type="comm" target="quarantana/cap1.xml#c1_13156"><ref rend="bold">aggranchiate</ref>:  Rattrappite, come quelle dei granchi. L’immagine grottesca mette in rilievo l’angoscia di cui sembra ridere.</note>
        <note xml:id="DeMichelis_cap1-n37" type="comm" target="quarantana/cap1.xml#c1_13415"><ref rend="bold">asili</ref>:  È il diritto d’asilo, di cui dice più sotto: «ricoverarsi a tempo in un convento, in un palazzo, dove i birri non avrebber mai osato metter piede».</note>
        <note xml:id="DeMichelis_cap1-n38" type="comm" target="quarantana/cap1.xml#c1_13774"><ref rend="bold">titolo</ref>:  Birro (o sbirro).</note>
        <note xml:id="DeMichelis_cap1-n39" type="comm" target="quarantana/cap1.xml#c1_13897"><ref rend="bold">immunità</ref>:  dispensa da carichi civili.</note>
        <note xml:id="DeMichelis_cap1-n40" type="comm" target="quarantana/cap1.xml#c1_13418"><ref rend="bold">privilegi</ref>:  eccezioni alla legge.</note>
        <note xml:id="DeMichelis_cap1-n41" type="comm" target="quarantana/cap1.xml#c1_13907"><ref rend="bold">esenzioni</ref>:  Da imposte ecc.</note>
        <note xml:id="DeMichelis_cap1-n42" type="comm" target="quarantana/cap1.xml#c1_13924" targetEnd="quarantana/cap1.xml#c1_13926"><ref rend="bold">i medici stessi</ref>:  Perfino i medici! L’espressione nasce nella ridanciana tradizione che li mostra sempre discordi; ma il sorriso va perduto nella serietà del brano.</note>
        <note xml:id="DeMichelis_cap1-n43" type="comm" target="quarantana/cap1.xml#c1_13933"><ref rend="bold">oligarchie</ref>:  Letteralm.: governo di pochi. Qui società, cricche.</note>
        <note xml:id="DeMichelis_cap1-n44" type="comm" target="quarantana/cap1.xml#c1_14049" targetEnd="quarantana/cap1.xml#c1_14060"><ref rend="bold">potere... resistere</ref>:  La concatenazione di cause ed effetti non potrebbe esser più ferrea, nel dar ragione alla paura di don Abbondio. Le leggi contro i delitti, ecco che cosa sono: «tutto quel fracasso delle gride», «un pezzo di carta attaccalo sulle cantonate»; utili solo «ad attestare ampollosamente l’impotenza de’ loro autori». Gli esecutori teorici delle gride, ribaldi e violenti in servizio dei ribaldi e violenti. Alla forza legale mancante, sostituita la forza associata dei partecipi di uno stesso interesse; per difesa propria, quando non per offesa di altrui. Indifeso «l’uomo tranquillo, inoffensivo», ecc. E se nelle città nasceva un certo equilibrio dal fronteggiarsi di varie forze, nelle campagne il potere effettivo, coi suoi mezzi legali e illegali, era interamente in mano del «nobile dovizioso e violento»: di don Rodrigo cioè, nel caso di don Abbondio. Ivi (nelle campagne) impossibile resistere a un potere siffatto.</note>
        <note xml:id="DeMichelis_cap1-n45" type="comm" target="quarantana/cap1.xml#c1_14080" targetEnd="quarantana/cap1.xml#c1_14081"><ref rend="bold">della discrezione</ref>:  Del discernimento, del giudizio.</note>
        <note xml:id="DeMichelis_cap1-n46" type="comm" target="quarantana/cap1.xml#c1_14088" targetEnd="quarantana/cap1.xml#c1_14101"><ref rend="bold">vaso... ferro</ref>:  La metafora traduce in linguaggio domestico e proverbiale, passando dal caso generico al singolo, ciò che nel cpv. precedente era detto dei pacifici, costretti a vivere in mezzo ai violenti. Ma il colorito della metafora resta drammatico: dice oggettivamente una condizione di debolezza.</note>
        <note xml:id="DeMichelis_cap1-n47" type="comm" target="quarantana/cap1.xml#c1_14110"><ref rend="bold">parenti</ref>:  Qui e poi quasi sempre, sta latinamente per genitori.</note>
        <note xml:id="DeMichelis_cap1-n48" type="comm" target="quarantana/cap1.xml#c1_14136" targetEnd="quarantana/cap1.xml#c1_14162"><ref rend="bold">procacciarsi... scelta</ref>:  Ecco la colpa di don Abbondio: avere scelto di farsi sacerdote, cioè annunziatore del Vangelo, per motivi diversi dall’averlo fatto suo fino in fondo. Al principio di un cpv. precedente la sua condizione era allusa in un’altra metafora: «...un animale senza artigli e senza zanne, e che pure non si sentisse inclinazione d’esser divorato»; simile nel concetto alla metafora dei vasi di coccio e di ferro. Ma perché questa così aderente, quella così dura? L’abbiamo detto: la metafora dei vasi allude una condizione oggettiva di debolezza; prima ancora della scelta di farsi prete, l'altra ci aggiungeva il rifiuto, non del Vangelo, di obbedirlo se costasse sarò:	«...e	che pure non si sentisse inclinazione», ecc.</note>
        <note xml:id="DeMichelis_cap1-n49" type="comm" target="quarantana/cap1.xml#c1_14235" targetEnd="quarantana/cap1.xml#c1_14236"><ref rend="bold">Neutralità disarmata</ref>:  La sintassi quasi imperativa, senza verbo, e l’espressione che vivacemente capovolge la comune frase diplomatica (neutralità armata), danno in atto la piccola astuzia di chi fa i suoi piani. «In apparenza la pagina non è che la descrizione dell'animo di don Abbondio; in realtà certe frasi acuminate disegnano dietro l’animo la figura del povero curato in un profilo di sorvegliata caricatura» (Mm.)</note>
        <note xml:id="DeMichelis_cap1-n50" type="comm" target="quarantana/cap1.xml#c1_14320" targetEnd="quarantana/cap1.xml#c1_14336"><ref rend="bold">ma perchè... parte</ref>:  E il colmo della prudenza; uno dei punti in cui il M. si diverte di più alle spalle del personaggio, a forza di lucidamente comprenderlo. Ma nello sfondo del divertimento persiste l’agra condanna che ne dà.</note>
        <note xml:id="DeMichelis_cap1-n51" type="comm" target="quarantana/cap1.xml#c1_14342"><ref rend="bold">dissimulando</ref>:  Fingendo di non vedere.</note>
        <note xml:id="DeMichelis_cap1-n52" type="comm" target="quarantana/cap1.xml#c1_14370"><ref rend="bold">gioviale</ref>:  La giovialità (un’ilarità protettiva e benigna) nasconde anzitutto a lui stesso, per rispetto di sé, quel che c’è di forzato negli inchini di ossequio.</note>
        <note xml:id="DeMichelis_cap1-n53" type="comm" target="quarantana/cap1.xml#c1_14394" targetEnd="quarantana/cap1.xml#c1_14396"><ref rend="bold">senza gran burrasche</ref>:  Insomma, in vere iniquità don Abbondio non era mai stato coinvolto. Troppo poco per un cristiano e sacerdote; ma basterebbe a fare quel che umanamente si dice una persona perbene.</note>
        <note xml:id="DeMichelis_cap1-n54" type="comm" target="quarantana/cap1.xml#c1_14397" targetEnd="quarantana/cap1.xml#c1_14431"><ref rend="bold">Non è però... silenzio</ref>:  «A forza d’inchini», aveva detto prima. Ma se nel romanzo s’incontrano altri succubi ai potenti, che s’inchinano dicendo sempre di sì: «con la bocca, con gli occhi, con gli orecchi, con tutta la testa, con tutto il corpo, con tutta l’anima» (cap. XIX): don Abbondio il suo sì non lo dice davvero «con tutta l’anima». Nel fatto dà ragione a chi detiene la forza, ma come uno che ci si adatta tanto poco, da nutrire invece l’anima del ribelle. Naturalmente, ciò nei limiti delle altre qualità del personaggio: «il suo po’ di fiele in corpo».</note>
        <note xml:id="DeMichelis_cap1-n55" type="comm" target="quarantana/cap1.xml#c1_14499"><ref rend="bold">fantastico</ref>:  Lunatico, strambo.</note>
        <note xml:id="DeMichelis_cap1-n56" type="comm" target="quarantana/cap1.xml#c1_14501" targetEnd="quarantana/cap1.xml#c1_14503"><ref rend="bold">gridare a torto</ref>:  Prepotenza anche questa di don Abbondio: «gridare a torto». Ma è l’amaro dei torti altrui, che egli stesso subì, una forma di rivolta trasposta; e si accontenta di un così innocuo gridare!</note>
        <note xml:id="DeMichelis_cap1-n57" type="comm" target="quarantana/cap1.xml#c1_14568" targetEnd="quarantana/cap1.xml#c1_14589"><ref rend="bold">la ragione... dell'altro</ref>:  Nella renitenza a giudicare, deducibile da questa sentenza, sembra esprimersi circa la possibilità del giudizio umano uno scetticismo, a cui invero il M. arrivò. Cfr. nello scritto Del romanzo storico (1850) l’aneddoto del giudice, che dà ragione prima all’uno poi all’altro di due contendenti; e un bambino che eia lì: «ma babbo ! non può essere che abbiano ragione tutt’e due. Hai ragione anche tu, gli disse il giudice». Ma nel romanzo, per quanto la ragione e il torto possano stare un po’ qua un po’ là, è chiaro che il M. prende il partito opposto a quello di don Abbondio: dalla parte del debole, per quanto torto egli abbia; che trovargliene, è un’aggiunta viltà di colui che assisté in terzo alla sua sconfitta. Infatti, per il M. del romanzo, il torto dell’altro, maggiore di ogni ragione, sta nell’averla sostenuta con la sua potenza. Perciò anche la ragione gli diventa torto.</note>
        <note xml:id="DeMichelis_cap1-n58" type="comm" target="quarantana/cap1.xml#c1_14590" targetEnd="quarantana/cap1.xml#c1_14709"><ref rend="bold">Sopra tutto... brutti incontri</ref>:  Di scorcio, viene fuori un altro schizzo di don Abbondio prima dell’incontro coi bravi, qui in crocchio con gli amici a discorrere, lui che conosceremo sempre cruccioso, sulle sue; lo schizzo di uno, in fin dei conti sodisfatto di sé, fino a portarsi in esempio. Gli atteggiamenti che ne vengono riferiti circostanziano la sua viltà; la condanna del M. li bolla. Ma impossibile dimenticare l’apertura del cpv., «que’ tanti bocconi amari inghiottiti in silenzio»; perciò con la condanna va a paro l’indulgenza per il «po’ di sfogo», del quale sono aspetti anche gli atteggiamenti dell’uomo più condannabili, e l’indulgenza ne fa ilare commedia. Cfr. dove i ragionamenti del personaggio, riferiti in discorso indiretto, serbano traccia del suo diretto parlare («almeno almeno un imprudente», ecc.), perfino dei gesti, del cipiglio: «sopra tutto poi, declamava...», «diceva anche severamente». In ultima analisi, quel che giustifica l’indulgenza è il senso di nulla su cui appoggia la sua recitata sicurezza; più che mai commedia nella sentenza sui «brutti incontri» (nel senso di casi) in cui i galantuomini e prudenti non s’imbattono mai, che avrà per lui cocente smentita nel letterale «incontro» coi bravi.</note>
        <note xml:id="DeMichelis_cap1-n59" type="comm" target="quarantana/cap1.xml#c1_14710" targetEnd="quarantana/cap1.xml#c1_14714"><ref rend="bold">Pensino... venticinque lettoi</ref>:  Frase passata in proverbio, per la sua mescolanza di bonomia, modestia e malizia. Venticinque, come se li avesse contati, con la precisione di quando racconta e descrive.</note>
        <note xml:id="DeMichelis_cap1-n60" type="comm" target="quarantana/cap1.xml#c1_14841" targetEnd="quarantana/cap1.xml#c1_14867"><ref rend="bold">Ragazzacci... galantuomo</ref>:  Contro l’ordine di don Rodrigo, niente da fare: la sua minaccia è di uno «noto per non minacciare invano». Perciò il patema di don Abbondio si sfoga dalla parte di minor resistenza; né l’immagine di Lucia, movente verosimile del sopruso, gli sfiora la mente, fuorché come oggetto dell’innamoramento di Renzo da cui prevede altri guai: «anche costui è una testa», ecc. Quel che don Abbondio ha perduto, trattato dai bravi come un ragazzaccio, è la sua dignità; a recuperarla a se stesso serve la riprovazione di cui traveste la collera: «Ragazzacci, che per non saper che fare, s’innamorano», ecc. Peggio: «non si fanno carico de’ travagli», ecc. Egoisti insomma; e il comico nasce dallo stravolgimento della situazione; nonché dall’assurda pretesa che prima d’innamorarsi (moto incontrollabile per definizione) i due considerassero le conseguenze per don Abbondio (imprevedibili allora) di quel loro fatto.</note>
        <note xml:id="DeMichelis_cap1-n61" type="comm" target="quarantana/cap1.xml#c1_14886" targetEnd="quarantana/cap1.xml#c1_15084"><ref rend="bold">Che c'entro... oibò</ref>:  Tirarsi da parte fra due contendenti, tale il «sistema» di don Abbondio; e poiché è vero che nel contrasto fra il signorotto e il contadino lui non c’entra (benché c’entra come prete, cioè come doveroso sostegno del debole oppresso), il secondo suo moto è di desiderare che i due se la vedano fra loro. Non ci pensò durante il colloquio coi bravi, non soltanto perché ai timidi le risposte vengono in mente tardi, ma per una ragione più degna: perché allora l’inaudito ordine gli faceva un soprassalto di scandalo, tale da non poterci collaborare in nessun modo; ci pensa adesso che l’ordine non lo discute più. Sennonché, proprio dall’estrema soggezione all’ordine iniquo, sorge il movimento contrario (oratoriamente introdotto, per troppo di scandalo nell’autore: «s’accorse che il pentirsi», ecc.); e la stizza gli si riversa contro don Rodrigo: non più scandalo, stizza, perché mossa solo dalle ragioni egoistiche della propria quiete distrutta: «...quell'altro che veniva cosi a togliergli la sua pace». E mentre contro il «rispettabile cavaliere» indirizza «in cuor suo tutti que’ titoli». ecc., così facendo sottoscrive la sconfitta del proprio «sistema». Egoista nelle ragioni che lo muovono, più che mai è affranto: degno insieme di condanna, di canzonatura e di pietà.</note>
        <note xml:id="DeMichelis_cap1-n62" type="comm" target="quarantana/cap1.xml#c1_15128" targetEnd="quarantana/cap1.xml#c1_15129"><ref rend="bold">Perpetua! Perpetua!</ref>:  «Don Abbondo sapeva che Perpetua stava nel salotto ad apparecchiar la tavola per la cena; allorché la chiamava, non era dunque per vedere se c’era, ma era il bisogno di aprire la bocca, era il bisogno di confidarsi» (D.S.). Nei suoi limiti e modi, il subbuglio interno del poveretto è tutto affanno; il sorriso può continuare, ma la condanna si allontana inafferrabile nello sfondo.</note>
        <note xml:id="DeMichelis_cap1-n63" type="comm" target="quarantana/cap1.xml#c1_15198" targetEnd="quarantana/cap1.xml#c1_15201"><ref rend="bold">l'età sinodale dei quaranta</ref>:  L’età prescritta dal Sinodo (in queso caso il Concilio di Trento), perché una donna potesse convivere con un prete come domestica.</note>
        <note xml:id="DeMichelis_cap1-n64" type="comm" target="quarantana/cap1.xml#c1_15202" targetEnd="quarantana/cap1.xml#c1_15233"><ref rend="bold">rimanendo celibe... amiche</ref>:  Qualcosa di soltanto caratteristico c’è qui e là nel disegno del personaggio; cosi lo scherzo sul suo cruccio di zitella. Ma centratissimo il primo ritratto di lei, che ne fa il complemento inseparabile di don Abbondio: «sapeva ubbidire e comandare», ecc. Compagna di vita, non serva. E già quel suo alternarsi al comando la rivela, fra i due, la più forte; perché esercita gli stessi diritti da una condizione d’inferiorità.</note>
        <note xml:id="DeMichelis_cap1-n65" type="comm" target="quarantana/cap1.xml#c1_15346" targetEnd="quarantana/cap1.xml#c1_15355"><ref rend="bold">o è niente... dire</ref>:  Il segreto scoppia, il pover uomo non ne può più. «Niente, niente», rispose alla prima domanda. Ma prima ancora che lei domandasse l’aveva invocala, non certo per mandarla via senza dirle niente.</note>
        <note xml:id="DeMichelis_cap1-n66" type="comm" target="quarantana/cap1.xml#c1_15527" targetEnd="quarantana/cap1.xml#c1_15529"><ref rend="bold">Brava! Come quando...</ref>:  È uno dei particolari in cui il personaggio di Perpetua dà nel facile, comaresca macchietta. Altrimenti energiche le battute dove i modi della comare dicono l’interesse partecipe, quasi di moglie: «La vuol dare ad intendere a me?», «Che non può dir neppure a me?», ecc.</note>
        <note xml:id="DeMichelis_cap1-n67" type="comm" target="quarantana/cap1.xml#c1_15623" targetEnd="quarantana/cap1.xml#c1_15633"><ref rend="bold">con molte sospensioni... caso</ref>:  «Forma epica, come se avesse narrato l’eccidio di Troia» (D.S.). Cosi l’episodio fu intonato con istorica solennità fin da principio, precisando giorno mese e anno della passeggiata fatale. Ma che cosa vi irride il M.? Non il fatto in sé, che a lui medesimo par tanto serio, da costruirci il romanzo; ma l’animo con cui vi reagisce don Abbondio, quel non saperci far altro che querele, sospiri.</note>
        <note xml:id="DeMichelis_cap1-n68" type="comm" target="quarantana/cap1.xml#c1_15771" targetEnd="quarantana/cap1.xml#c1_15829"><ref rend="bold">Il mio parere... qualmente</ref>:  Alla prima notizia la reazione di Perpetua fu esplosiva, l’opposto del taciturno rodio di don Abbondio. Subito poi il suo «come farà» non la respinse nella vuotaggine di chi, esaurita la curiosità del fatto, passa alla curiosità delle decisioni che dovrà prendere il malcapitato; fu un modo interrogativo anziché esclamativo di sbigottimento. Infine il suo parere le esce netto, circostanziato, motivato, in questa e nelle seguenti battute; tutte alacri fantasticamente in un’esperienza di vita morale, animosa perché generosa. Tale, essa illumina in chiaroscuro i modi di lui, che per troppo interrogare la realtà se ne ingrandisce i pericoli, irretito dalle sue proprie immaginazioni.</note>
        <note xml:id="DeMichelis_cap1-n69" type="comm" target="quarantana/cap1.xml#c1_16080" targetEnd="quarantana/cap1.xml#c1_16096"><ref rend="bold">mise il dito... disparve</ref>:  «C’è un salto dalle ultime parole; c’è stato in lui in quel frattempo una storia intima, che bisogna rivelare per ispiegarci quel salto. Che cosa è accaduto di nuovo in don Abbondio? È accaduto che, salendo le scale, è fuori già dalle impressioni esterne violente; è fuori dalle pressioni di Perpetua, che gli ha cavato il segreto di bocca: l’immaginazione esaltata si è attutita, il bisogno di confidarsi è cessato, è sorta in lui novellamente la prudenza, ed egli dice a se stesso: che ho fatto! Don Abbondio si pente d’aver parlato» (D.S.). Su quella smorfia di pentimento, cioè di risorgente rodio, come in fine d’atto d’una commedia, «disparve»; una smorfia che ispira più che mai derisione e pietà.</note>
      </div>
    </body>
  </text>
</TEI>
