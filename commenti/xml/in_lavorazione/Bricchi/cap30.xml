<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap30">
            <note xml:id="Bricchi_cap30-n1" type="comm" target="quarantana/cap30.xml#c30_10001" targetEnd="quarantana/cap30.xml#c30_10716"><ref rend="bold">Quantunque... tutto quello che si vede</ref>:  Secondo un procedimento consueto nel romanzo, viene inquadrata dapprima la scena dall'alto, quindi il campo visuale si restringe a immagini più ravvicinate. In questo caso dapprima compaiono le due ali di folla che raggiungono, da direzioni opposte, il castello dell'innominato. Quindi, il corpo compatto della massa comincia a distinguersi in gruppi e correnti. Infine lo sguardo si posa sulle due donne e, per ultimo, sulla figura centrale di queste pagine, don Abbondio. Il curato è infastidito, in successione, da due circostanze. Primo: l’eccessiva quantità di rifugiati. Secondo: i preparativi militari che si svolgono al castello. E i suoi due fastidi sono introdotti entrambi dalla congiunzione avversativa Ma (16; 45), che sottolinea il contrasto tra situazioni oggettivamente positive (molte persone riunite insieme, con la possibilità di difendersi in caso di bisogno) e percezione distorta che di queste situazioni ha il personaggio. La voce del buon senso è incarnata da Agnese e Perpetua, che contraddicono gli argomenti del curato in frammenti di dialogo rapidi e vivaci. Messo alle strette dalla logica delle donne, don Abbondio le zittisce, e imbastisce frettolose ammonizioni sull'opportunità di parlare il meno possibile (Chetatevi un po’, — disse don Abbondio: — che già le chiacchiere non servono a nulla, 41-42; zitta! E badate bene di non riportare questi discorsi, 77-78). Nei discorsi di don Abbondio si alternano un registro lamentoso e un registro sentenzioso. Il primo è caratterizzato da esclamazioni (Oh povero me! risuona in queste pagine cinque volte: 25; 35; 51; 55; 71, più la variante ohimé, ohimè, 83), e da borbottamenti che si ripetono come una cantilena (e via, e via, e via, 38). Il secondo comprende frasi proverbiali, che condensano in poche battute succose sintesi della filosofia del curato. Un esempio di questo modo di parlare è l’opinione di don Abbondio sulla buona creanza: La creanza e di non dir le cose, posson dispiacere, specialmente a chi non e avvezzo a sentirne (108-109).</note>
            <note xml:id="Bricchi_cap30-n2" type="comm" target="quarantana/cap30.xml#c30_10717" targetEnd="quarantana/cap30.xml#c30_11583"><ref rend="bold">Alla Malanotte... prenderne il possesso</ref>:  L'osteria della Malanotte è il luogo di questo capitolo dove si concentrano più fitti i ricordi del passato. Anche don Rodrigo, quando aveva fatto visita all'innominato per commissionargli il rapimento di Lucia, si era fermato alla Malanotte (XX, 43-68), lasciando lì cavallo e armi, come ora i fuggiaschi congedano la carrozza. Alla Malanotte si era fermata la carrozza con Lucia rapita, e qui la protagonista aveva incontrato la vecchia incaricata di riceverla (XXI, 5-16). E infine don Abbondio stesso era transitato, pieno di terrore, davanti alla Malanotte (XXIII, 648-49) poco prima della liberazione della protagonista. L'osteria segna insomma il confine, insieme reale e simbolico, tra il mondo esterno e il dominio dell’innominato, prima regno del delitto, ora della carità, ma, in entrambi i casi, diverso, per estremismo, dall'ambiente che lo circonda. Da un punto di vista linguistico, sì noti in queste righe l’ossimoro gridò sottovoce (119), che unisce due termini in contraddizione tra loro. Così commenta Petrocchi (1902): «il Manzoni voleva ritrarre quello sberciare che uno fa a bassa voce, all'orecchio d’uno, in cui è più l’atto che la voce stessa, ma l’impressione è identica, tanto ci mette d’intenzione». Nel passaggio dalla ventisettana alla quarantana è significativo, in queste pagine, il lavoro variantistico sul ricorrente imperativo Zitta che don Abbondio rivolge a Perpetua (63; 64, 77; 119; si aggiungano Volete stare zitta, 97 e State zitta, 102). In tutti questi casi, escluso quello alla riga 119, al posto del nome del predicato zitta si trovava, nella prima edizione, il verbo «tacere». Petrocchi (1902) spiega la sistematica sostituzione con il fatto che «tacere» dovette sembrare a Manzoni troppo letterario, e zitta più immediato. Ma, almeno in uno degli esempi, la variante elimina una forma chiaramente dialettale: State zitta (102) era infatti reso con un Tacete lì che ricalca chiaramente il dialetto milanese. La stessa volontà di tagliare un'espressione marcatamente dialettale si riconosce nella sostituzione del maschile 24410 (riferito a Perpetua) con zitta (119). La forma maschile usata anche in riferimento a un personaggio femminile è infatti tipica della parlata lombarda, e compare anche in altri punti della prima edizione, ma viene sempre sostituita, nella quarantana, con il corrispondente femminile.</note>
            <note xml:id="Bricchi_cap30-n3" type="comm" target="quarantana/cap30.xml#c30_11584" targetEnd="quarantana/cap30.xml#c30_12226"><ref rend="bold">Ventitré... eran di questo numero</ref>:  Nel XXIX capitolo è stata descritta la nuova condizione, disarmata, dell’innominato convertito, e le modifiche operate nella sua casa e nelle sue abitudini dall'inizio della nuova vita. Ora, spinto dagli eventi esterni, il personaggio ha riorganizzato una difesa militare per il suo castello, e arriva a guidare nuovamente una spedizione, collocandosi, disarmato, alla testa di una squadra di uomini armati da capo a piedi (199-200). All’indugio sulla figura, sempre grandiosa, dell’innominato, segue un quadro corale dedicato alla popolazione ospite del castello. Termini e organizzazione del discorso sono gli stessi già impiegati dall’autore nelle descrizioni di massa dei tumulti milanesi (capitoli XII e XIII): parole ricorrenti sono moltitudine (223); folla (249-50); crocchi (250). All’interno della folla l’occhio del narratore è attento a cogliere il formarsi di correnti e schieramenti, il delinearsi di amicizie, complicità, opposizioni. Ma, a differenza di quanto accadeva durante la sommossa milanese, le popolazioni vittime della guerra sono pacifiche, non esasperate, piuttosto rattristate dalle dolorose esperienze. Dunque il coro dei fuggiaschi è inoffensivo, non ispira al narratore terrore o ripulsa, ma partecipazione e comprensione umana. È indicativa in questo senso la totale mancanza, nella descrizione della folla, delle metafore e similitudini che avevano caratterizzato le pagine milanesi (vedi al capitolo XII, l'approfondimento Le metafore della folla). Si trattava infatti di figure dalle connotazioni negative, che esprimevano l’incontenibilità animalesca e la mancanza di razionalità dei movimenti di massa.</note>
            <note xml:id="Bricchi_cap30-n4" type="comm" target="quarantana/cap30.xml#c30_12227" targetEnd="quarantana/cap30.xml#c30_12514"><ref rend="bold">Agnese e Perpetua... anche Agnese</ref>:  Lo stato psicologico di don Abbondio è descritto dalla voce narrante, mentre nei capitoli XXIII e XXIV era stato il curato stesso, in lunghi monologhi, a scandagliare i propri sentimenti. Restando d’un atteggiamento in mutato l’atteggiamento del personaggio, muta lo strumento linguistico che lo descrive, e dal soliloquio si passa all’analisi condotta dal narratore: non è più don Abbondio che guarda dentro di sé per analizzare le proprie passioni, e non è la sua voce a descriverle, ma guarda dentro di sé per analizzare le proprie passioni, e non è la sua voce a descriverle, ma sono delegati al narratore. Anzi, il narratore stesso sottolinea, in vari punti, il proprio particolarissimo ruolo di osservatore, dall’esterno, di una coscienza altrui. Infatti lo stato d’animo del curato è descritto con forme dubitative e giudizi che rimandano alla prospettiva del narratore: La paura […] credo che la gli fosse passata (267-68); doveva capire quanto poco fosse fondata (270-71). La breve analisi psicologica si inserisce in una più estesa descrizione del comportamento del personaggio: in contrasto con l’attività instancabile dell’innominato e con l’operoso affaccendarsi delle donne sta l’inattività di don Abbondio; e il suo isolamento volontario contrasta con la naturale tendenza dei rifugiati a stabilire rapporti, a condividere problemi e preoccupazioni. Il curato è dunque una figura assolutamente isolata, sia moralmente (la sua paura è una mania individuale, non un problema collettivo) sia fisicamente (evita la compagnia).</note>
            <note xml:id="Bricchi_cap30-n5" type="comm" target="quarantana/cap30.xml#c30_12515" targetEnd="quarantana/cap30.xml#c30_12778"><ref rend="bold">A tavola poi... libero</ref>:  L’elenco dei nomi di guerrieri è preparato da alcune righe dedicate al diffondersi, tra i rifugiati, delle voci sulla guerra, alle curiosità, all’organizzazione delle limitate notizie, che passano al vaglio dei novellisti di professione (298), cioè di coloro che si sono assunti il ruolo di narratori, cantastorie della minuscola comunità. Le attese curiose ma anche ingenue della gente, il clima un po' fiabesco che si è diffuso nel piccolo mondo del castello creano lo sfondo ideale per la lista, che si snoda secondo il ritmo vivace e scandito di una filastrocca o di una canzone popolare. La struttura sintattica è ritmata e ripetitiva (lussano [...] passano [...] passano [...] passano [...] passa [...] passa...) i nomi esotici e sconosciuti dei generali sono macchie di colore, che spiccano sul tessuto uniforme delle frasi.  La particolare qualità sonora di queste righe, tale «da rendere quasi l'impressione dell'eco lontana, del rimbombare di quei loro passi sul ponte di Lecco» (Getto 1964), suggerisce un rapporto con i versi del primo coro della seconda tragedia manzoniana, l’Adelchi, dedicati al passaggio degli invasori: voleron sul ponte che cupo suonò. /A torme di terra passarono in terra, /cantando giulive canzoni di guerra. La sfilata dei guerrieri parte da Wallenstein (311), il generale degli eserciti imperiali (per altre notizie vedi nota a V, 414-455). Segue il belga Giovanni Merode (312), morto nel 1633 combattendo contro gli svedesi. Anhalt e Brandeburgo sono due principati tedeschi; i cavalli di Anhalt (312) sono forse quelli condotti da Luigi di Anhalt Coethen, che combatté nella guerra dei Trent'anni. Passano quindi Ernesto Montecuccoli (313), generale dell'artiglieria imperiale, morto nel 1633; il colonnello di cavalleria Pietro Ferrari (314); l’austriaco Giovanni Aldringer (Altringer, 314), autore del sacco di Mantova nel 1630; continua la sfilata dei guerrieri con Egon VIII von Furstenberg (314), feldmaresciallo imperiale, uno dei protagonisti della guerra dei Trent’anni; Rodolfo Colloredo (315), conte di Waldsee, in seguito governatore di Praga; Torquato Conti (315), duca di Guadagnolo, generale della Chiesa; Matthias Gallas (Galasso, 317), che partecipò come luogotenente del Collalto all’assedio di Mantova, e ottenne dopo aver cospirato contro il Wallenstein il comando degli eserciti imperiali. I Croati (315) sono squadroni di cavalleria al servizio dell'Austria. La fonte di queste informazioni storiche fu, per Manzoni, una lettera latina del medico pavese Sigismondo Boldoni, scritta nel settembre 1629 da Bellano, punto di passaggio obbligato (XXVIII, 800) delle truppe (Bezzola 1961).</note>
            <note xml:id="Bricchi_cap30-n6" type="comm" target="quarantana/cap30.xml#c30_12780" targetEnd="quarantana/cap30.xml#c30_13113"><ref rend="bold">Già quelli delle terre... fracasso di questa sorte</ref>:  L’osservazione del sarto (s'ha da far de’ libri in istampa, sopra un fracasso di questa sorte, 355-56) è coerente con la sua cultura, e con il tipo di libri che gli interessano: quelli che raccontano storie avventurose, meravigliose o miracolose. La sua biblioteca (XXIV, 398-402) comprende infatti leggende sacre e romanzi cavallereschi, e da queste letture il personaggio ricava sempre qualche bella cosa da raccontare (XXV, 205). Dunque i libri, nell'ottica ingenua e appassionata del sarto, contengono avvenimenti straordinari, come è straordinaria la congiuntura storica che i personaggi stanno vivendo. D'altro lato il narratore stesso, nell’Introduzione, spiega di voler riscrivere l’autografo seicentesco perché la storia a me era parsa bella, come dico; molto bella (87-88). Dunque i Promessi sposi raccontano (anche) una bella storia, e le parole del sarto sono una specie di profezia del futuro romanzo. Infatti «Chi gli dà ascolto alla fine è il narratore [...] che si è trasformato nello storico di quegli eventi» (Raimondi-Bottoni 1988).</note>
            <note xml:id="Bricchi_cap30-n7" type="comm" target="quarantana/cap30.xml#c30_13114" targetEnd="quarantana/cap30.xml#c30_13603"><ref rend="bold">Dopo un'altra... tali artisti</ref>:  Si succedono tre scene di desolazione e di rovina: i campi e i paesi, osservati da tutti e tre i personaggi; la casa di Agnese, descritta secondo la sua stessa prospettiva; la casa di don Abbondio, filtrata attraverso il punto di vista suo e quello di Perpetua. Mentre Agnese si impegna fin dall’inizio a rimediare ai danni, senza indugiare nelle malinconie o nei ricordi, la reazione di don Abbondio è più lenta, e la descrizione si concentra più sull'analisi delle rovine che sull'impegno di ricostruzione. L'ultimo quadro è infatti il più particolareggiato, e quello che suggerisce più fitti rapporti con lo stesso ambiente prima della distruzione: il bracciolo di seggiola (400) appartiene al seggiolone di don Abbondio, dove il curato sedeva nei momenti di lettura (VIII, 1-3); lo sportello d'armadio (401) è quello del mobile dove il curato conservava i suoi tesori, aperto con atteggiamento guardingo davanti a Tonio la sera del matrimonio mancato (andò a un armadio [...] aprì una parte di sportello, VIII, 120-23); infine la botticina, dove ci stava il vino che rimetteva lo stomaco a don Abbondio (402-03) ricorda la conclusione del capitolo I, quando il curato, rientrato a casa dopo l'incontro coi bravi, chiede a Perpetua datemi un bicchiere del mio vino (I, 595-596).</note>
            <note xml:id="Bricchi_cap30-n8" type="comm" target="quarantana/cap30.xml#c30_13604" targetEnd="quarantana/cap30.xml#c30_14103"><ref rend="bold">Ah porci... disastro passeggiero</ref>:  «Don Abbondio e Perpetua, nel constatare la rovina della casa, sono concordi nelle parole e nei gesti, fino al momento culminante [...]. A questo punto il gruppo concorde è destinato a dividersi irreparabilmente» (Getto 1964). La scoperta del furto del tesoro innesca infatti la catena dei battibecchi tra serva e padrone, che prosegue quando la donna pretende che il curato richieda le sue proprietà a chi le ha sottratte. Il capitolo si chiude quindi con uno stacco netto, introdotto dalla congiunzione avversativa Ma (465). Il nuovo scenario (sarà quello, terribile, della peste) non viene annunciato esplicitamente dal narratore, che si limita ad anticipare la gravità e l'ampiezza degli eventi che seguiranno, in contrasto con l'angustia delle preoccupazioni private del curato. Il gruppo dei capitoli XXIX e XXX risulta così incuneato tra due sezioni soltanto storiche: la carestia e la guerra descritte nel XXVIII, la pestilenza che dominerà il XXXI e il XXXII. Non solo, ma la storia privata di Agnese, Perpetua, don Abbondio si disegna sullo sfondo della storia grande, e si interseca continuamente con gli eventi bellici. La centralità, in questi due capitoli, del personaggio di don Abbondio, sembra a questo punto spiegarsi col bisogno dell’autore di sottolineare il contrasto tra l'immensità dei problemi storici e l'angustia dei problemi privati. Così il più egoista dei protagonisti, quello che si muove nell'universo mentale più limitato, è scelto per recitare la sua parte sullo sfondo della devastazione dei lanzichenecchi. E le sue apprensioni private (466), a confronto di una tragedia collettiva, risultano ancora più piccole, e più comiche.</note>
            <note xml:id="Bricchi_cap30-n9" type="comm" target="quarantana/cap30.xml#c30_10003"><ref rend="bold">concorso</ref>:  affluenza di persone;</note>
            <note xml:id="Bricchi_cap30-n10" type="comm" target="quarantana/cap30.xml#c30_10039"><ref rend="bold">sboccati</ref>:  sbucati;</note>
            <note xml:id="Bricchi_cap30-n11" type="comm" target="quarantana/cap30.xml#c30_10066"><ref rend="bold">barattavan</ref>:  scambiavano;</note>
            <note xml:id="Bricchi_cap30-n12" type="comm" target="quarantana/cap30.xml#c30_10146" targetEnd="quarantana/cap30.xml#c30_10147"><ref rend="bold">dargli ombra</ref>:  infastidirlo;</note>
            <note xml:id="Bricchi_cap30-n13" type="comm" target="quarantana/cap30.xml#c30_10213" targetEnd="quarantana/cap30.xml#c30_10215"><ref rend="bold">voglion far altro</ref>:  hanno ben altro da fare.</note>
            <note xml:id="Bricchi_cap30-n14" type="comm" target="quarantana/cap30.xml#c30_10434"><ref rend="bold">noia</ref>:  fastidio;</note>
            <note xml:id="Bricchi_cap30-n15" type="comm" target="quarantana/cap30.xml#c30_10544" targetEnd="quarantana/cap30.xml#c30_10546"><ref rend="bold">menar le gambe</ref>:  scappare;</note>
            <note xml:id="Bricchi_cap30-n16" type="comm" target="quarantana/cap30.xml#c30_10586" targetEnd="quarantana/cap30.xml#c30_10588"><ref rend="bold">si mette all’ordine</ref>:  prepara;</note>
            <note xml:id="Bricchi_cap30-n17" type="comm" target="quarantana/cap30.xml#c30_10656" targetEnd="quarantana/cap30.xml#c30_10659"><ref rend="bold">non mi ci colgono</ref>:  non mi prendono, non mi coinvolgono;</note>
            <note xml:id="Bricchi_cap30-n18" type="comm" target="quarantana/cap30.xml#c30_10699"><ref rend="bold">riportare</ref>:  ripetere;</note>
            <note xml:id="Bricchi_cap30-n19" type="comm" target="quarantana/cap30.xml#c30_10722"><ref rend="bold">picchetto</ref>:  gruppo di guardia;</note>
            <note xml:id="Bricchi_cap30-n20" type="comm" target="quarantana/cap30.xml#c30_10758"><ref rend="bold">licenziò</ref>:  congedò.</note>
            <note xml:id="Bricchi_cap30-n21" type="comm" target="quarantana/cap30.xml#c30_10788"><ref rend="bold">rimembranza</ref>:  ricordo;</note>
            <note xml:id="Bricchi_cap30-n22" type="comm" target="quarantana/cap30.xml#c30_10956"><ref rend="bold">creanze</ref>:  buone maniere.</note>
            <note xml:id="Bricchi_cap30-n23" type="comm" target="quarantana/cap30.xml#c30_11382" targetEnd="quarantana/cap30.xml#c30_11383"><ref rend="bold">di rimpetto</ref>:  di fronte;</note>
            <note xml:id="Bricchi_cap30-n24" type="comm" target="quarantana/cap30.xml#c30_11392"><ref rend="bold">masnada</ref>:  banda;</note>
            <note xml:id="Bricchi_cap30-n25" type="comm" target="quarantana/cap30.xml#c30_11507"><ref rend="bold">rispondeva</ref>:  si affacciava;</note>
            <note xml:id="Bricchi_cap30-n26" type="comm" target="quarantana/cap30.xml#c30_11527"><ref rend="bold">andito</ref>:  corridoio;</note>
            <note xml:id="Bricchi_cap30-n27" type="comm" target="quarantana/cap30.xml#c30_11538"><ref rend="bold">provvisioni</ref>:  provviste.</note>
            <note xml:id="Bricchi_cap30-n28" type="comm" target="quarantana/cap30.xml#c30_11625" targetEnd="quarantana/cap30.xml#c30_11627"><ref rend="bold">si desse all’armi</ref>:  venisse dato l'allarme;</note>
            <note xml:id="Bricchi_cap30-n29" type="comm" target="quarantana/cap30.xml#c30_11703"><ref rend="bold">foraggieri</ref>:  soldati addetti al rifornimento;</note>
            <note xml:id="Bricchi_cap30-n30" type="comm" target="quarantana/cap30.xml#c30_11731" targetEnd="quarantana/cap30.xml#c30_11732"><ref rend="bold">ricevette avviso</ref>:  fu informato;</note>
            <note xml:id="Bricchi_cap30-n31" type="comm" target="quarantana/cap30.xml#c30_11740" targetEnd="quarantana/cap30.xml#c30_11742"><ref rend="bold">messo a sacco</ref>:  saccheggiato;</note>
            <note xml:id="Bricchi_cap30-n32" type="comm" target="quarantana/cap30.xml#c30_11840" targetEnd="quarantana/cap30.xml#c30_11841"><ref rend="bold">far alto</ref>:  fermare;</note>
            <note xml:id="Bricchi_cap30-n33" type="comm" target="quarantana/cap30.xml#c30_11891"><ref rend="bold">costumi</ref>:  abitudini;</note>
            <note xml:id="Bricchi_cap30-n34" type="comm" target="quarantana/cap30.xml#c30_11915"><ref rend="bold">seguisse</ref>:  capitasse;</note>
            <note xml:id="Bricchi_cap30-n35" type="comm" target="quarantana/cap30.xml#c30_11920"><ref rend="bold">premura</ref>:  sollecitudine, attenzione.</note>
            <note xml:id="Bricchi_cap30-n36" type="comm" target="quarantana/cap30.xml#c30_12041" targetEnd="quarantana/cap30.xml#c30_12042"><ref rend="bold">capi scarichi</ref>:  buontemponi, persone spensierate;</note>
            <note xml:id="Bricchi_cap30-n37" type="comm" target="quarantana/cap30.xml#c30_12092"><ref rend="bold">figurarsi</ref>:  immaginarsi;</note>
            <note xml:id="Bricchi_cap30-n38" type="comm" target="quarantana/cap30.xml#c30_12100"><ref rend="bold">guasto</ref>:  danni;</note>
            <note xml:id="Bricchi_cap30-n39" type="comm" target="quarantana/cap30.xml#c30_12112" targetEnd="quarantana/cap30.xml#c30_12113"><ref rend="bold">di conserva</ref>:  insieme;</note>
            <note xml:id="Bricchi_cap30-n40" type="comm" target="quarantana/cap30.xml#c30_12138"><ref rend="bold">discrezione</ref>:  senso della misura (nell'approfittare dell'ospitalità);</note>
            <note xml:id="Bricchi_cap30-n41" type="comm" target="quarantana/cap30.xml#c30_12149" targetEnd="quarantana/cap30.xml#c30_12150"><ref rend="bold">s’eran rizzate</ref>:  erano sorte;</note>
            <note xml:id="Bricchi_cap30-n42" type="comm" target="quarantana/cap30.xml#c30_12390"><ref rend="bold">quell’asilo</ref>:  rifugio;</note>
            <note xml:id="Bricchi_cap30-n43" type="comm" target="quarantana/cap30.xml#c30_12394"><ref rend="bold">discostò</ref>:  allontanò;</note>
            <note xml:id="Bricchi_cap30-n44" type="comm" target="quarantana/cap30.xml#c30_12458" targetEnd="quarantana/cap30.xml#c30_12459"><ref rend="bold">serra serra</ref>:  scontro armato;</note>
            <note xml:id="Bricchi_cap30-n45" type="comm" target="quarantana/cap30.xml#c30_12474" targetEnd="quarantana/cap30.xml#c30_12475"><ref rend="bold">bazzicava con</ref>:  ne frequentava;</note>
            <note xml:id="Bricchi_cap30-n46" type="comm" target="quarantana/cap30.xml#c30_12502" targetEnd="quarantana/cap30.xml#c30_12506"><ref rend="bold">gli fosse dato sulla voce</ref>:  gli fossero fatti bruschi rim-proveri;</note>
            <note xml:id="Bricchi_cap30-n47" type="comm" target="quarantana/cap30.xml#c30_12568" targetEnd="quarantana/cap30.xml#c30_12570"><ref rend="bold">a un bisogno</ref>:  in certi casi;</note>
            <note xml:id="Bricchi_cap30-n48" type="comm" target="quarantana/cap30.xml#c30_12591"><ref rend="bold">abburattavan</ref>:  vagliavano, selezionavano;</note>
            <note xml:id="Bricchi_cap30-n49" type="comm" target="quarantana/cap30.xml#c30_12638"><ref rend="bold">stazioni</ref>:  tappe.</note>
            <note xml:id="Bricchi_cap30-n50" type="comm" target="quarantana/cap30.xml#c30_12761" targetEnd="quarantana/cap30.xml#c30_12762"><ref rend="bold">squadron volante</ref>:  «secondo la terminologia militare, squadrone meno numeroso di uno squadrone ordinario e senza una posizione fissa nello schieramento di battaglia» (Raimondi-Bottoni, 1988);</note>
            <note xml:id="Bricchi_cap30-n51" type="comm" target="quarantana/cap30.xml#c30_12806"><ref rend="bold">palchi</ref>:  serie di rami che si trovano quasi allo stesso livello;</note>
            <note xml:id="Bricchi_cap30-n52" type="comm" target="quarantana/cap30.xml#c30_12807"><ref rend="bold">fronzuti</ref>:  frondosi;</note>
            <note xml:id="Bricchi_cap30-n53" type="comm" target="quarantana/cap30.xml#c30_12854"><ref rend="bold">sbrancati</ref>:  sbandati, dispersi;</note>
            <note xml:id="Bricchi_cap30-n54" type="comm" target="quarantana/cap30.xml#c30_12945"><ref rend="bold">gruppetto</ref>:  rotolo;</note>
            <note xml:id="Bricchi_cap30-n55" type="comm" target="quarantana/cap30.xml#c30_13078"><ref rend="bold">sporchizie</ref>:  turpitudini;</note>
            <note xml:id="Bricchi_cap30-n56" type="comm" target="quarantana/cap30.xml#c30_13155"><ref rend="bold">tralci</ref>:  rami della vite;</note>
            <note xml:id="Bricchi_cap30-n57" type="comm" target="quarantana/cap30.xml#c30_13176"><ref rend="bold">scapezzati</ref>:  troncati nella parte superiore;</note>
            <note xml:id="Bricchi_cap30-n58" type="comm" target="quarantana/cap30.xml#c30_13191"><ref rend="bold">impannate</ref>:  tele collocate al posto dei vetri delle finestre;</note>
            <note xml:id="Bricchi_cap30-n59" type="comm" target="quarantana/cap30.xml#c30_13206"><ref rend="bold">zaffate</ref>:  ondate.</note>
            <note xml:id="Bricchi_cap30-n60" type="comm" target="quarantana/cap30.xml#c30_13306"><ref rend="bold">rigovernare</ref>:  lavare;</note>
            <note xml:id="Bricchi_cap30-n61" type="comm" target="quarantana/cap30.xml#c30_13317"><ref rend="bold">legnaiolo</ref>:  falegname;</note>
            <note xml:id="Bricchi_cap30-n62" type="comm" target="quarantana/cap30.xml#c30_13340"><ref rend="bold">ruspi</ref>:  monete;</note>
            <note xml:id="Bricchi_cap30-n63" type="comm" target="quarantana/cap30.xml#c30_13386"><ref rend="bold">tanfo</ref>:  puzza;</note>
            <note xml:id="Bricchi_cap30-n64" type="comm" target="quarantana/cap30.xml#c30_13532"><ref rend="bold">doga</ref>:  asse;</note>
            <note xml:id="Bricchi_cap30-n65" type="comm" target="quarantana/cap30.xml#c30_13541"><ref rend="bold">rimetteva</ref>:  riaggiustava;</note>
            <note xml:id="Bricchi_cap30-n66" type="comm" target="quarantana/cap30.xml#c30_13560" targetEnd="quarantana/cap30.xml#c30_13561"><ref rend="bold">per ristoro</ref>:  per divertimento.</note>
            <note xml:id="Bricchi_cap30-n67" type="comm" target="quarantana/cap30.xml#c30_13609"><ref rend="bold">baroni</ref>:  bricconi (corrisponde al baron del dialetto milanese);</note>
            <note xml:id="Bricchi_cap30-n68" type="comm" target="quarantana/cap30.xml#c30_13626"><ref rend="bold">diviato</ref>:  difilato;</note>
            <note xml:id="Bricchi_cap30-n69" type="comm" target="quarantana/cap30.xml#c30_13650"><ref rend="bold">morto</ref>:  denaro nascosto;</note>
            <note xml:id="Bricchi_cap30-n70" type="comm" target="quarantana/cap30.xml#c30_13718"><ref rend="bold">smorbare</ref>:  disinfettare;</note>
            <note xml:id="Bricchi_cap30-n71" type="comm" target="quarantana/cap30.xml#c30_13766"><ref rend="bold">semenza</ref>:  origine;</note>
            <note xml:id="Bricchi_cap30-n72" type="comm" target="quarantana/cap30.xml#c30_14015"><ref rend="bold">giornalmente</ref>:  ogni giorno;</note>
            <note xml:id="Bricchi_cap30-n73" type="comm" target="quarantana/cap30.xml#c30_14020" targetEnd="quarantana/cap30.xml#c30_14021"><ref rend="bold">alla spicciolata</ref>:  sparpagliati;</note>
            <note xml:id="Bricchi_cap30-n74" type="comm" target="quarantana/cap30.xml#c30_14026"><ref rend="bold">congetturato</ref>:  supposto;</note>
            <note xml:id="Bricchi_cap30-n75" type="comm" target="quarantana/cap30.xml#c30_14093"><ref rend="bold">apprensioni</ref>:  preoccupazioni.</note>
          </div>
    </body>
  </text>
</TEI>
