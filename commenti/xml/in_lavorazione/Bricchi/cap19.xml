<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap19">
            <note xml:id="Bricchi_cap19-n1" type="comm" target="quarantana/cap19.xml#c19_10440" targetEnd="quarantana/cap19.xml#c19_13230"><ref rend="bold">Il conte zio invita... era stata prescritta</ref>:  Siamo a metà libro, e questo capitolo segna una svolta nell’azione. Nel XVIII Agnese ha saputo che il padre Cristoforo era stato allontanato da Pescarenico, e il narratore ha iniziato a spiegare le ragioni del tra- sferimento, descrivendo l'incontro tra il conte Attilio e il conte zio. Il dialogo tra lo stesso conte zio e il padre provinciale, che apre questo capitolo, decide il destino di Cristoforo, e, con la partenza del cappuccino, si completa l’analessi (o flash-back) avviata nel precedente. L'uscita di scena del frate determina un avanzamento della storia, perché don Rodrigo, liberato da un pericoloso antagonista, decide di ricorrere all'aiuto dell’innominato per rapire Lucia, come era stato anticipato nel capitolo precedente (13446) e come si narra nella seconda parte di questo. La sparizione del padre Cristoforo da un lato, l'ingresso del nuovo personaggio destinato a imprimere un'accelerazione nell'ingranaggio narrativo dall'altro, rendono dunque questo capitolo, collocato al centro del romanzo (diciannovesimo su trentotto complessivi), uno snodo cruciale, uno dei perni su cui ruota l'intera storia. Il dialogo tra i più illustri rappresentanti di una grande casata e di un grande ordine religioso rimanda ad altri due colloqui del romanzo: quello, appena precedente, tra lo stesso conte zio e Attilio (capitolo XVIII); e soprattutto quello tra il padre guardiano e il fratello del gentiluomo ucciso da Lodovico (capitolo IV), una sorta di anticipazione in tono minore della grande architettura diplomatica di questo incontro. In entrambi i casi, infatti, padre Cristoforo si trova al centro di una contesa tra una famiglia e un convento, e in entrambi i casi la schermaglia verbale si conclude con l'allontanamento del frate. Un altro filo collega la scena del banchetto al quale il padre provinciale viene invitato al banchetto che fra Cristoforo interrompe nel palazzotto di don Rodrigo (capitolo V). Le due situazioni si richiamano per aspetti analoghi (la presenza tra i commensali di parenti e parassiti), e per caratteri oppositivi (fra Cristoforo giunge da don Rodrigo inaspettato, non partecipa al pranzo, propone un atto di giustizia; il padre provinciale partecipa al banchetto, che è stato indetto in suo onore, ed è spinto a compiere un atto ingiusto). L'inquadratura si sposta quindi dal palazzo del conte zio a Pescarenico, da una scena essenzialmente dialogata a una raccontata, dai personaggi che parlano a quello di cui si parla.</note>
            <note xml:id="Bricchi_cap19-n2" type="comm" target="quarantana/cap19.xml#c19_13231" targetEnd="quarantana/cap19.xml#c19_14945"><ref rend="bold">Abbiamo detto... dell'innominato</ref>:  La biografia dell'innominato precede il suo ingresso in scena, secondo una modalità opposta a quella fin qui seguita nel romanzo, per cui la storia della vita di un personaggio viene dopo la sua comparsa e, eventualmente, il suo ritratto fisico (così accade per Lodovico/Cristoforo nel capitolo IV; per la monaca di Monza, nel IX; il cardinale Federigo Borromeo sarà invece presentato, nel capitolo XXII, prima della sua entrata in azione, che avviene nel capitolo XXIII). Da qui in avanti l’innominato campeggia per un compatto gruppo di capitoli (XX-XXIV), dove si narra del rapimento di Lucia, del risvegliarsi della coscienza del rapitore, del suo incontro col cardinale Federigo e della successiva conversione. La comparsa della nuova figura mantiene tuttavia legami anche con la parte precedente del capitolo, perché il tema della giustizia, perno del dialogo tra il conte zio e il padre provinciale, ritorna, nel suo risvolto negativo, in relazione alla vita dell’innominato ("Fare ciò ch'era vietato dalle leggi...", 390). Inoltre, l'estremismo rivolto al male del signore senza nome ricorda quello, indirizzato al bene, di padre Cristoforo. Entrambi, infatti, appaiono «senza nulla da spartire con la giustizia degli uomini [...] completamente estranei ad ogni compromesso, l'uno nella solitudine della santità l’altro nella solitudine del male» (Getto 1964).</note>
            <note xml:id="Bricchi_cap19-n3" type="comm" target="quarantana/cap19.xml#c19_10440" targetEnd="quarantana/cap19.xml#c19_10436"><ref rend="bold">Il conte zio invita... da cento parti</ref>:  Le reazioni del conte zio dopo il colloquio con Attilio, e la sua decisione di ricorrere al padre provinciale, sono descritte dalla voce narrante, che non rinuncia a pungenti note sarcastiche, alludendo, senza affermarla, alla scarsa intelligenza del personaggio (5-18). Col procedere del racconto, si insinua nella pagina la forma del discorso indiretto libero, e le parole diventano non più quelle del narratore, ma quelle del conte zio stesso. Alla voce e al mondo morale del personaggio appartengono infatti sia le riflessioni delle righe 22-28, sulla necessità di intervenire e frenare gli impeti di don Rodrigo, sia quelle alle righe 41-47, sull'opportunità di rivolgersi a un potente. Lapazio (2) è voce botanica di origine latina (lapathium), ma, all'orecchio di un lombardo, richiama la forma dialettale slavàr, erbaccia. Si tratta dunque di un esempio tipico del «diffuso sapore dialettale che si avverte sotto la lingua» del romanzo (Isella 1984). Manzoni tende spesso, infatti, a scegliere termini toscani comuni anche alla parlata milanese, attratto proprio da questo doppio registro, dalla loro capacità di ulteriore risonanza per il lettore lombardo.</note>
            <note xml:id="Bricchi_cap19-n4" type="comm" target="quarantana/cap19.xml#c19_10437" targetEnd="quarantana/cap19.xml#c19_10795"><ref rend="bold">Tutto ben ponderato... in un'altra stanza</ref>:  La frase "A Roma si va per più strade; a Madrid egli andava per tutte" (64-65) rielabora ironicamente il noto proverbio «tutte le strade portano a Roma», e va intesa nel senso che tutti i discorsi del conte zio finiscono per avere come argomento Madrid e la corte spagnola. Il conte duca (65-66) è già nominato in relazione al conte zio nel capitolo XVIII (412 sgg.); l’Escuriale (68), la reggia costruita dal sovrano Filippo II intorno alla metà del XVI secolo, è dunque relativamente recente al momento dei fatti narrati. Il cardinale Barberini (78) è Antonio Barberini, ordinato cardinale dal fratello Maffeo Vincenzo, papa col nome di Urbano VIII. I potenti spagnoli cui si allude nel primo stralcio di dialogo sono tutti definiti con il loro titolo (conte duca, 65-66; governatore, 66; creato del conte duca, 69-70), mai col nome, perché solo la carica importa al conte zio. Una ragione non molto diversa spiega come mai lo stesso conte zio e il padre provinciale siano a loro volta privi di nome proprio: si tratta, nel sistema dei personaggi manzoniani, di caratteri determinati solo dall’autorità che ricoprono, privi di ogni altra forma di individualizzazione. Il loro nome non è dunque taciuto per reticenza dell’anonimo, o per scrupolo del narratore, ma semplicemente perché i due uomini si esauriscono nella carica che occupano.</note>
            <note xml:id="Bricchi_cap19-n5" type="comm" target="quarantana/cap19.xml#c19_10796" targetEnd="quarantana/cap19.xml#c19_11458"><ref rend="bold">Due potesta, due canizie... per rimediare</ref>:  Primo round del colloquio: il conte zio allude a un legame sospetto tra padre Cristoforo e Renzo, noto alla giustizia per avere partecipato ai tumulti milanesi. La sequenza, dopo un inizio grandioso (Due potestà, due canizie, due esperienze consumate..., 85), si snoda alternando battute di dialogo e didascalie d’autore. I discorsi diretti non affermano, ma alludono: ci sono pause ed esitazioni, contrassegnate dai puntini di sospensione; interminabili incisi, che sembrano allontanare il discorso dal tema principale, ma in effetti insinuano dati essenziali; formule di cortesia e continue proteste di reciproca stima e amicizia da parte dei due personaggi; ripetizioni. Le didascalie introducono un secondo piano di lettura, un vero e proprio contrappunto ai discorsi. Infatti, i pensieri dei contendenti sono sempre diversi dalle loro parole. Per esempio, il padre provinciale si rammarica tra sé di avere permesso a fra Cristoforo di sostare a lungo nello stesso convento (107-111), dandogli così modo di attrarsi guai e inimicizie, ma dichiara a voce alta di conoscere il frate come religioso esemplare (112-16).</note>
            <note xml:id="Bricchi_cap19-n6" type="comm" target="quarantana/cap19.xml#c19_11459" targetEnd="quarantana/cap19.xml#c19_11850"><ref rend="bold">Le diro... arrivati a ottenerla</ref>:  Secondo round, e secondo argomento messo in campo dal conte zio: lo scontro tra padre Cristoforo e don Rodrigo. La voce narrante interviene ancora con didascalie che si alternano alle voci dei personaggi, questa volta non per sottolineare la distanza tra pensieri e parole, ma uno sprazzo di sincerità nell’artificioso discorso del conte zio. L’intera sequenza (righe 192-208) era assente sia nel Fermo e Lucia sia nell'edizione ventisettana dei Promessi Sposi, e rappresenta una delle aggiunte più lunghe e importanti nel passaggio al testo definitivo. La similitudine teatrale illumina infatti un aspetto dominante del dialogo, cioè il suo carattere di finzione, che ciascuno dei due personaggi mette in scena a beneficio non di un pubblico, ma dell’interlocutore. Oltre al carattere fittizio, lo scambio di battute tra i due personaggi condivide con una rappresentazione teatrale anche l’esperienza consumata dei due interpreti, non improvvisatori, ma professionisti, esperti di schermaglie verbali. Al centro della sequenza si situano infatti i due termini chiave: l'aggettivo naturale (198) e il sostantivo politica (198), che esprimono l'opposizione tra il carattere e la finalità dell’intero dialogo, manovra diplomatica da cui è esclusa ogni forma di naturalezza, e la sincerità umana che per un attimo traspare dalle parole del conte zio. Ma ben presto il personaggio ritorna se stesso: la vecchiaia si rivela infatti un ostacolo a più alte aspirazioni di carriera, e, per esprimere tale sentimento, si insinuano di nuovo, nel discorso del narratore, parole del personaggio, in forma di discorso indiretto libero (frivolezze, sciocchezze, miserie!, 201).</note>
            <note xml:id="Bricchi_cap19-n7" type="comm" target="quarantana/cap19.xml#c19_11851" targetEnd="quarantana/cap19.xml#c19_12377"><ref rend="bold">Ma per lasciarlo... mi sono spiegato</ref>:  Dopo le due premesse (protezione accordata da padre Cristoforo a Renzo; inimicizia del frate con don Rodrigo), l'argomentazione del conte zio tocca il suo punto culminante: la richiesta di allontanare il personaggio sgradito. La strumentazione diplomatica si fa più acuminata, e minacce velate entrano nelle parole del nobiluomo: si allude ancora al legame pericoloso tra Cristoforo e Renzo (possa esser caduto in sospetto di chi... potrebbe desiderare che fosse rimosso, 218-19); si lascia balenare l'ipotesi di un intervento violento di don Rodrigo (Uno sproposito... mio nipote non crederei, 236-37); si prospetta l'ipotesi di una rivalità tra la famiglia del conte zio e l’intero ordine dei cappuccini. E il padre provinciale cede.</note>
            <note xml:id="Bricchi_cap19-n8" type="comm" target="quarantana/cap19.xml#c19_12378" targetEnd="quarantana/cap19.xml#c19_12911"><ref rend="bold">Tra il signor conte e me... al resto della compagnia</ref>:  Il conte zio ha avanzato la sua richiesta, e tocca al padre provinciale esigere il ricambio: allontanare Cristoforo non dovrà sembrare una sconfitta dell'ordine, dunque si richiede da parte di don Rodrigo un atto formale di ossequio e sottomissione ai cappuccini. La conclusione del dialogo proclama comunque, esplicitamente, un vincitore (321), il conte zio. Si è trattato infatti di un vero e proprio duello, anche se fondato unicamente su schermaglie verbali. L'aspetto esteriore della pagina è di una comicità che sfiora il grottesco: i due personaggi, indegni rappresentanti di un potere che gestiscono con arti diplomatiche che escludono la giustizia, sono descritti con sarcasmo, in una sorta di caricatura deformante che accentua, soprattutto nel conte zio, vezzi e tic del comportamento (vedi nota a XVII, 419-490). Ma, dietro questo tono da opera buffa, «Il dialogo fra il conte zio e il padre provinciale rappresenta uno dei grandi momenti dell'ispirazione polemica che presiede all'invenzione storica del romanzo» (Sapegno-Viti 1978). Ancora una volta la corruzione del mondo seicentesco è rappresentata attraverso il bersaglio polemico della parola, veicolo, come spesso nei Promessi sposi, non di verità ma di menzogna, distorta e piegata per finalità politiche. Questo è dunque uno dei grandi esempi creati da Manzoni di adulterazione della parola, e l'esercizio di stile del brillante dialogo è anche una denuncia del vuoto che l'abilità retorica non riesce a nascondere. Accanto a quello della parola stravolta, domina il tema della giustizia negata, che si collega alla figura di fra Cristoforo, sempre presente sullo sfondo: «Il dramma di giustizia e ingiustizia a cui partecipa fra Cristoforo raggiunge in questo capitolo uno dei suoi momenti più espressivi» (Getto 1964).</note>
            <note xml:id="Bricchi_cap19-n9" type="comm" target="quarantana/cap19.xml#c19_12912" targetEnd="quarantana/cap19.xml#c19_13230"><ref rend="bold">Un grande studio... era stata prescritta</ref>:  La frase che descrive il concretizzarsi della vittoria del conte zio determina anche il passaggio da una sequenza all’altra del capitolo, da una fase all'altra del romanzo: col colloquio che abbiam riferito, riuscì a far andar fra Cristoforo a piedi da Pescarenico a Rimini, che è una bella passeggiata (331-33), «Si realizza in tal modo lo spostamento dalla scena del colloquio alla scena di Pescarenico, e, nell’accostamento logico e narrativo dei due quadri, prende rilievo la loro opposizione sul piano etico e tonale» (Getto 1964). Il pane del perdono (357-58) è quello che Cristoforo aveva ricevuto dal fratello dell'uomo da lui ucciso (capitolo IV), e conservato nel corso degli anni.</note>
            <note xml:id="Bricchi_cap19-n10" type="comm" target="quarantana/cap19.xml#c19_13231" targetEnd="quarantana/cap19.xml#c19_13488"><ref rend="bold">Abbiamo detto che don Rodrigo... tiriamo avanti</ref>:  Le fonti storiche impiegate per ricostruire la vita dell'innominato sono la Vita di Federigo Borromeo (1666) di Francesco Rivola, dottore della Biblioteca Ambrosiana, le Historiae Patriae del Ripamonti, già utilizzate per la vicenda di Gertrude (vedi al capitolo IX l’approfondimento Fonti storiche per il personaggio di Gertrude). Il personaggio storico cui i due autori si riferiscono, e che ispirò Manzoni, è Francesco Bernardino Visconti, feudatario di Brignano nella Ghiara d'Adda, bandito dalle sue terre, e convertitosi dopo una vita di delitti. Il narratore afferma di non potere riferire il nome, né il cognome, né il titolo del personaggio che si accinge a presentare (365). Solo alla fine della breve biografia tale assenza di dati scivolerà in un appellativo: colui che noi [...] saremo costretti a chiamare l’innominato (506-08). Altri personaggi del romanzo non hanno nome, o perché un soprannome ne isola il carattere dominante (L’Azzecca-garbugli), o perché la carica pubblica coincide con l’individuo, e ne esaurisce il senso (il conte zio e il padre provinciale). Diverso è il caso dell'innominato, perché la definizione isola immediatamente il personaggio dalla folla, gli conferisce una dimensione di mistero e di, pur negativa, eccezionalità. Si noti anche che il termine innominàa significa, in dialetto milanese, famoso, celebre (Cherubini), e dunque l’appellativo si arricchiva, all'orecchio manzoniano, di una ulteriore connotazione di grandezza.</note>
            <note xml:id="Bricchi_cap19-n11" type="comm" target="quarantana/cap19.xml#c19_14711" targetEnd="quarantana/cap19.xml#c19_14904"><ref rend="bold">Fare cio ch'era... sotto i suoi oridini</ref>:  La presentazione del terribile signore si apre con una carrellata storica che, dall’adolescenza e giovinezza, attraverso gli anni dell'esilio, giunge fino alla situazione presente. Ma, prima ancora di tracciarne la biografia, il narratore isola le passioni principali (394-95) dell'innominato in una lunga unità sintattica (390-95). Il periodo è formato da quattro verbi all'infinito disposti simmetricamente (fare [...] esser arbitro [...] esser temuto [...] avvi la mano); il primo e l’ultimo reggono una proposizione relativa, il secondo e il terzo solo complementi. La proposizione principale (tali erano state in ogni tempo le passioni principali di costui), posta alla fine del periodo, contiene il sostantivo (passioni) che le forme verbali hanno specificato. Questo è un tipo di costruzione ricorrente nelle sezioni narrative del romanzo, specialmente nei momenti in cui la scrittura si deve esprimere situazioni psicologiche complesse: in tal caso l’autore si serve di periodi lunghi e di costruzioni ipotattiche, ma tende a rendere meno artificiosa e difficile la frase con l’uso della simmetria tra i vari membri del periodo.</note>
            <note xml:id="Bricchi_cap19-n12" type="comm" target="quarantana/cap19.xml#c19_10767" targetEnd="quarantana/cap19.xml#c19_14594"><ref rend="bold">Finalmente... a chiamare l'innominato</ref>:  L’innominato è una figura lacerata da contrasti e contraddizioni, che si riassumono tutti nell'antitesi tra equità e iniquità (484-85). Ma la sua stessa presenza è anche fattore di divisione nel mondo esterno, poiché di fronte a lui sono necessarie scelte radicali, non si può che essergli amici o nemici. La scrittura riflette questa lacerazione, perché sono molto frequenti le opposizioni (amicizia [...] inimicizia, 452; sì o no, 459), le costruzioni che segmentano il periodo in due gruppi: chi in un'occasione e chi in un'altra (451); una parte [...] l'altra parte (460-61); Molti [...] molti (464-66); un debole [...] un prepotente (469-70). L'uomo che nel romanzo non ha nome è circondato da un coro popolare che ripete di continuo il suo nome: compaiono i termini fama (491), memoria (497), nome (494; 506). Queste stesse parole ritorneranno nel capitolo XXII, dedicato al cardinale Borromeo: nome e memoria (101-02) riferiti allo stesso Federigo; fama (137) riferito al cugino san Carlo. Si tratta dunque di voci riservate a personaggi di assoluta grandezza, e applicabili all’estremo negativo come a quello positivo. Il ritorno di queste stesse parole nella presentazione del cardinale, e il fatto che costui, come l’innominato, susciti le voci popolari, stabiliscono un legame tra i due personaggi che precede il loro incontro, e suggeriscono che nome, memoria e fama possono subire una inversione di segno, e trasformarsi da testimonianze di grandiosa perversità a prova di santità. La storia dell’innominato si avvale anche della citazione diretta di documenti storici, secondo un’abitudine costante nel libro quando immaginazione romanzesca e verità storica si incontrano in una situazione o in un personaggio. Circa l’uso delle fonti si noti, nel passaggio dalla ventisettana alla quarantana, un intervento stilistico volto a migliorare una traduzione prima troppo letterale: la cui testa era messa a taglia, e che avevan per mestiere di troncar teste (442-44) rende il latino del Ripamonti capite damnati servi, et capitum obtruncatores, che nella prima edizione risultava tradotto servi banditi nella testa e troncaloni di teste.</note>
            <note xml:id="Bricchi_cap19-n13" type="comm" target="quarantana/cap19.xml#c19_14595" targetEnd="quarantana/cap19.xml#c19_14945"><ref rend="bold">Dal castellaccio... dell'innominato</ref>:  La formula diciam meglio (531) che corregge il sostantivo adoperato per primo (intrinsichezza, 531) con uno più preciso e rispondente alla situazione (lega, 531), è ricorrente nei Promessi sposi assieme ad alcune varianti dello stesso valore (per dir così, direi quasi, come...). Tali forme si accompagnano ai sostantivi, come in questo caso, ma più spesso agli aggettivi, poiché servono ad attenuarne e a graduarne il senso, oppure a insinuare una sfumatura non espressa esplicitamente (Altieri Biagi, Eterno lavoro). In questo stesso capitolo si noti quella benedetta, per non dir altro, circospezione de’ nostri autori (506-07).</note>
            <note xml:id="Bricchi_cap19-n14" type="comm" target="quarantana/cap19.xml#c19_10013"><ref rend="bold">lapazio</ref>:  acetosella, pianta dai fiori gialli e verdi che cresce in terreni incolti</note>
            <note xml:id="Bricchi_cap19-n15" type="comm" target="quarantana/cap19.xml#c19_10211"><ref rend="bold">sementa</ref>:  seme, origine</note>
            <note xml:id="Bricchi_cap19-n16" type="comm" target="quarantana/cap19.xml#c19_10182"><ref rend="bold">punto</ref>:  punto di vista;</note>
            <note xml:id="Bricchi_cap19-n17" type="comm" target="quarantana/cap19.xml#c19_10424"><ref rend="bold">scansare</ref>:  evitare</note>
            <note xml:id="Bricchi_cap19-n18" type="comm" target="quarantana/cap19.xml#c19_10462"><ref rend="bold">intendimento</ref>:  attenzione, astuzia</note>
            <note xml:id="Bricchi_cap19-n19" type="comm" target="quarantana/cap19.xml#c19_10491"><ref rend="bold">sprezzatura</ref>:  naturalezza disinvoltura</note>
            <note xml:id="Bricchi_cap19-n20" type="comm" target="quarantana/cap19.xml#c19_10519"><ref rend="bold">clienti</ref>:  parassiti</note>
            <note xml:id="Bricchi_cap19-n21" type="comm" target="quarantana/cap19.xml#c19_10624" targetEnd="quarantana/cap19.xml#c19_10626"><ref rend="bold">cacce del toro</ref>:  corride</note>
            <note xml:id="Bricchi_cap19-n22" type="comm" target="quarantana/cap19.xml#c19_10651"><ref rend="bold">creato</ref>:  favorito</note>
            <note xml:id="Bricchi_cap19-n23" type="comm" target="quarantana/cap19.xml#c19_10745"><ref rend="bold">sedente</ref>:  in carica</note>
            <note xml:id="Bricchi_cap19-n24" type="comm" target="quarantana/cap19.xml#c19_10799"><ref rend="bold">canizie</ref>:  capelli bianchi;</note>
            <note xml:id="Bricchi_cap19-n25" type="comm" target="quarantana/cap19.xml#c19_10956"><ref rend="bold">ragguagli</ref>:  informazioni;</note>
            <note xml:id="Bricchi_cap19-n26" type="comm" target="quarantana/cap19.xml#c19_10993"><ref rend="bold">impegno</ref>:  problema, pendenza.</note>
            <note xml:id="Bricchi_cap19-n27" type="comm" target="quarantana/cap19.xml#c19_11259" targetEnd="quarantana/cap19.xml#c19_11261"><ref rend="bold">son ben tenuto</ref>:  sono grato;</note>
            <note xml:id="Bricchi_cap19-n28" type="comm" target="quarantana/cap19.xml#c19_11385" targetEnd="quarantana/cap19.xml#c19_11387"><ref rend="bold">veniva in taglio</ref>:  si adattava.</note>
            <note xml:id="Bricchi_cap19-n29" type="comm" target="quarantana/cap19.xml#c19_11465"><ref rend="bold">dispiacevole</ref>:  sgradevole,</note>
            <note xml:id="Bricchi_cap19-n30" type="comm" target="quarantana/cap19.xml#c19_11503"><ref rend="bold">cozzare</ref>:  scontrarsi.</note>
            <note xml:id="Bricchi_cap19-n31" type="comm" target="quarantana/cap19.xml#c19_11618"><ref rend="bold">picche</ref>:  ripicche;</note>
            <note xml:id="Bricchi_cap19-n32" type="comm" target="quarantana/cap19.xml#c19_11646"><ref rend="bold">sopire</ref>:  sedare, addormentare;</note>
            <note xml:id="Bricchi_cap19-n33" type="comm" target="quarantana/cap19.xml#c19_11803"><ref rend="bold">vacato</ref>:  rimasto vacante, libero;</note>
            <note xml:id="Bricchi_cap19-n34" type="comm" target="quarantana/cap19.xml#c19_11868"><ref rend="bold">rassettar</ref>:  rimediare;</note>
            <note xml:id="Bricchi_cap19-n35" type="comm" target="quarantana/cap19.xml#c19_11891" targetEnd="quarantana/cap19.xml#c19_11892"><ref rend="bold">principiis obsta</ref>:  opponiti a un male quando e agli inizi.</note>
            <note xml:id="Bricchi_cap19-n36" type="comm" target="quarantana/cap19.xml#c19_12110"><ref rend="bold">un'iliade</ref>:  grande quantità (dal nome del poema omerico, che narra di una guerra lunga e luttuosa)</note>
            <note xml:id="Bricchi_cap19-n37" type="comm" target="quarantana/cap19.xml#c19_12175"><ref rend="bold">attinenze</ref>:  relazioni:</note>
            <note xml:id="Bricchi_cap19-n38" type="comm" target="quarantana/cap19.xml#c19_12240"><ref rend="bold">edificazione</ref>:  vantaggio spirituale</note>
            <note xml:id="Bricchi_cap19-n39" type="comm" target="quarantana/cap19.xml#c19_12305" targetEnd="quarantana/cap19.xml#c19_12307"><ref rend="bold">affar di corpo</ref>:  cosa che riguarda un'intera classe</note>
            <note xml:id="Bricchi_cap19-n40" type="comm" target="quarantana/cap19.xml#c19_12372"><ref rend="bold">sinistri</ref>:  disgrazie;</note>
            <note xml:id="Bricchi_cap19-n41" type="comm" target="quarantana/cap19.xml#c19_12410"><ref rend="bold">traspirato</ref>:  trapelato;</note>
            <note xml:id="Bricchi_cap19-n42" type="comm" target="quarantana/cap19.xml#c19_12418"><ref rend="bold">mettimale</ref>:  persone che seminano zizzania:</note>
            <note xml:id="Bricchi_cap19-n43" type="comm" target="quarantana/cap19.xml#c19_12518" targetEnd="quarantana/cap19.xml#c19_12519"><ref rend="bold">il dovere</ref>:  quanto gli è dovuto,</note>
            <note xml:id="Bricchi_cap19-n44" type="comm" target="quarantana/cap19.xml#c19_12591"><ref rend="bold">cicaloni</ref>:  chiacchieroni, pettegoli;</note>
            <note xml:id="Bricchi_cap19-n45" type="comm" target="quarantana/cap19.xml#c19_12685" targetEnd="quarantana/cap19.xml#c19_12687"><ref rend="bold">genio in famiglia</ref>:  politica familiare;</note>
            <note xml:id="Bricchi_cap19-n46" type="comm" target="quarantana/cap19.xml#c19_12744"><ref rend="bold">impiastro</ref>:  medicamento.</note>
            <note xml:id="Bricchi_cap19-n47" type="comm" target="quarantana/cap19.xml#c19_12974"><ref rend="bold">l'obbedienza</ref>:  ordine scritto, proveniente dal superiore, cui ogni  cappuccino e tenuto a ubbidire</note>
            <note xml:id="Bricchi_cap19-n48" type="comm" target="quarantana/cap19.xml#c19_13019"><ref rend="bold">latore</ref>:  che consegna.</note>
            <note xml:id="Bricchi_cap19-n49" type="comm" target="quarantana/cap19.xml#c19_13053"><ref rend="bold">sudario</ref>:  triangolo di stoffa che protegge la tonaca al collo;</note>
            <note xml:id="Bricchi_cap19-n50" type="comm" target="quarantana/cap19.xml#c19_13170"><ref rend="bold">precetto</ref>:  ordine</note>
            <note xml:id="Bricchi_cap19-n51" type="comm" target="quarantana/cap19.xml#c19_13186"><ref rend="bold">quaresimale</ref>:  raccolta di prediche scritte per la quaresima.</note>
            <note xml:id="Bricchi_cap19-n52" type="comm" target="quarantana/cap19.xml#c19_13236"><ref rend="bold">intestato</ref>:  determinato, intestardito;</note>
            <note xml:id="Bricchi_cap19-n53" type="comm" target="quarantana/cap19.xml#c19_13308" targetEnd="quarantana/cap19.xml#c19_13311"><ref rend="bold">non lascia luogo a</ref>:  non consente;</note>
            <note xml:id="Bricchi_cap19-n54" type="comm" target="quarantana/cap19.xml#c19_12914"><ref rend="bold">studio</ref>:  preoccupazione;</note>
            <note xml:id="Bricchi_cap19-n55" type="comm" target="quarantana/cap19.xml#c19_13428"><ref rend="bold">assicurandosi</ref>:  conquistando sicurezza e incolumità;</note>
            <note xml:id="Bricchi_cap19-n56" type="comm" target="quarantana/cap19.xml#c19_13433" targetEnd="quarantana/cap19.xml#c19_13435"><ref rend="bold">teneva per niente</ref>:  non considerava affatto;</note>
            <note xml:id="Bricchi_cap19-n57" type="comm" target="quarantana/cap19.xml#c19_13449"><ref rend="bold">ricettatore</ref>:  chi dà accoglienza;</note>
            <note xml:id="Bricchi_cap19-n58" type="comm" target="quarantana/cap19.xml#c19_13472" targetEnd="quarantana/cap19.xml#c19_13474"><ref rend="bold">venga in taglio</ref>:  sembri adatta:</note>
            <note xml:id="Bricchi_cap19-n59" type="comm" target="quarantana/cap19.xml#c19_13479"><ref rend="bold">dilucidare</ref>:  illuminare, chiarire;</note>
            <note xml:id="Bricchi_cap19-n60" type="comm" target="quarantana/cap19.xml#c19_13518" targetEnd="quarantana/cap19.xml#c19_13520"><ref rend="bold">aver la mano</ref>:  farsi servire, ricevere aiuto.</note>
            <note xml:id="Bricchi_cap19-n61" type="comm" target="quarantana/cap19.xml#c19_13578" targetEnd="quarantana/cap19.xml#c19_13580"><ref rend="bold">d'aver che dire</ref>:  entrare in conflitto;</note>
            <note xml:id="Bricchi_cap19-n62" type="comm" target="quarantana/cap19.xml#c19_13587"><ref rend="bold">d'attraversarli</ref>:  contrastarli</note>
            <note xml:id="Bricchi_cap19-n63" type="comm" target="quarantana/cap19.xml#c19_13598"><ref rend="bold">tirarli</ref>:  costringerli</note>
            <note xml:id="Bricchi_cap19-n64" type="comm" target="quarantana/cap19.xml#c19_13669"><ref rend="bold">faccendiere</ref>:  esecutore</note>
            <note xml:id="Bricchi_cap19-n65" type="comm" target="quarantana/cap19.xml#c19_13700"><ref rend="bold">assunto</ref>:  impegno:</note>
            <note xml:id="Bricchi_cap19-n66" type="comm" target="quarantana/cap19.xml#c19_13736" targetEnd="quarantana/cap19.xml#c19_13737"><ref rend="bold">dar luogo</ref>:  andarsene, cedere il campo</note>
            <note xml:id="Bricchi_cap19-n67" type="comm" target="quarantana/cap19.xml#c19_13858"><ref rend="bold">summentovato</ref>:  nominato sopra</note>
            <note xml:id="Bricchi_cap19-n68" type="comm" target="quarantana/cap19.xml#c19_13917" targetEnd="quarantana/cap19.xml#c19_13918"><ref rend="bold">tenesse luogo</ref>:  sostituto</note>
            <note xml:id="Bricchi_cap19-n69" type="comm" target="quarantana/cap19.xml#c19_13993" targetEnd="quarantana/cap19.xml#c19_13994"><ref rend="bold">famiglia domestica</ref>:  insieme dei servi</note>
            <note xml:id="Bricchi_cap19-n70" type="comm" target="quarantana/cap19.xml#c19_14007" targetEnd="quarantana/cap19.xml#c19_14010"><ref rend="bold">posti come a quartiere</ref>:  alloggiati come in Caserma.</note>
            <note xml:id="Bricchi_cap19-n71" type="comm" target="quarantana/cap19.xml#c19_14152" targetEnd="quarantana/cap19.xml#c19_14155"><ref rend="bold">stare alla sua sentenza</ref>:  accettare il suo verdetto;</note>
            <note xml:id="Bricchi_cap19-n72" type="comm" target="quarantana/cap19.xml#c19_14171" targetEnd="quarantana/cap19.xml#c19_14174"><ref rend="bold">tisico in terzo grado</ref>:  all'ultimo stadio della tubercolosi, cioè votato a morte vicinissima</note>
            <note xml:id="Bricchi_cap19-n73" type="comm" target="quarantana/cap19.xml#c19_14192"><ref rend="bold">preoccupare</ref>:  ottenere prima (degli altri), assicurarsi;</note>
            <note xml:id="Bricchi_cap19-n74" type="comm" target="quarantana/cap19.xml#c19_14198" targetEnd="quarantana/cap19.xml#c19_14199"><ref rend="bold">chiuderne l'adito</ref>:  impedirne la possibilità:</note>
            <note xml:id="Bricchi_cap19-n75" type="comm" target="quarantana/cap19.xml#c19_14257"><ref rend="bold">sfrattar</ref>:  andarsene;</note>
            <note xml:id="Bricchi_cap19-n76" type="comm" target="quarantana/cap19.xml#c19_14274"><ref rend="bold">fio</ref>:  pena;</note>
            <note xml:id="Bricchi_cap19-n77" type="comm" target="quarantana/cap19.xml#c19_14319" targetEnd="quarantana/cap19.xml#c19_14320"><ref rend="bold">per l'ordinario</ref>:  normalmente;</note>
            <note xml:id="Bricchi_cap19-n78" type="comm" target="quarantana/cap19.xml#c19_14361" targetEnd="quarantana/cap19.xml#c19_14362"><ref rend="bold">in onta</ref>:  a danno;</note>
            <note xml:id="Bricchi_cap19-n79" type="comm" target="quarantana/cap19.xml#c19_14430" targetEnd="quarantana/cap19.xml#c19_14431"><ref rend="bold">a ridosso</ref>:  vicini;</note>
            <note xml:id="Bricchi_cap19-n80" type="comm" target="quarantana/cap19.xml#c19_12412" targetEnd="quarantana/cap19.xml#c19_12413"><ref rend="bold">per tutto</ref>:  dappertutto;</note>
            <note xml:id="Bricchi_cap19-n81" type="comm" target="quarantana/cap19.xml#c19_14479"><ref rend="bold">collegati</ref>:  persone a lui legate.</note>
            <note xml:id="Bricchi_cap19-n82" type="comm" target="quarantana/cap19.xml#c19_14636" targetEnd="quarantana/cap19.xml#c19_14638"><ref rend="bold">venire alle prese</ref>:  scontrarsi;</note>
            <note xml:id="Bricchi_cap19-n83" type="comm" target="quarantana/cap19.xml#c19_14807"><ref rend="bold">l'intrinsichezza</ref>:  intimità:</note>
            <note xml:id="Bricchi_cap19-n84" type="comm" target="quarantana/cap19.xml#c19_14920" targetEnd="quarantana/cap19.xml#c19_14923"><ref rend="bold">in treno da caccia</ref>:  in tenuta da caccia</note>
            <note xml:id="Bricchi_cap19-n85" type="comm" target="quarantana/cap19.xml#c19_14934" targetEnd="quarantana/cap19.xml#c19_14935"><ref rend="bold">alla staffa</ref>:  a piedi di fianco al cavallo (le stagge sono gli anelli di ferro su cui chi cavalca appoggia i piedi)</note>
          </div>
    </body>
  </text>
</TEI>
