
INTRODUZIONE

1.1. L’Historia ecc.: il Manzoni finge il ritrovamento di una storia anonima del secolo XVII secondo una convenzione già usata dagli autori di poemi cavallereschi e da Cervantes, il quale simulò di avere tradotto il libro di Don Chisciotte dall' immaginario arabo Cide Hamete Benengeli, e poi reintrodotta nei moderni romanzi storici (Walter Scott). La finzione consente al Manzoni di offrirci un saggio di quel presunto manoscritto ricuperato e di emularne argutamente il tono e lo stile tipicamente secenteschi («Questo tono nasce da una rara conoscenza dello stile del Seicento, riprodotto e sottolineato qui con il lungo rombo dei suoi periodi, con le sue processioni di metafore altisonanti, con il fasto dei suoi fregi e delle sue stesse maiuscole. Agli occhi dei moderni le stesse particolarità ortografiche — le doppie, le acca iniziali, le i lunghe, le u invece delle v — assumono qualche cosa di prezioso e contribuiscono al falso splendore della pagina», Momigliano. 
2.2. illustri Campioni: gli storici famosi, classici e umanistici, intesi soprattutto a celebrare i grandi eventi bellici e le figure degli eroi lasciando nell’ombra la cronaca
dei fatti minuti e i sentimenti delle plebi. Alla concezione aristocratica e idealizzante di una Historia rivolta a perpetuare soltanto il ricordo dei «Prencipi e Potentati», il Manzoni oppone, con dissimulata ironia, la concezione più umana e realistica di una storia antieroica, senza acca davanti, semplice «Racconto?» o «Relatione» dei fatti capitati a «gente meccaniche, e di picciol affare».
 Palme... Allori: i segni del trionfo che gli storici illustri conseguono nell’ardua battaglia («Arringo») contro l’usura del Tempo.
2.3. solo che le sole spoglie: soltanto le spoglie, le sole spoglie.
imbalsamando: rendendo immuni dall’azione distruggitrice del Tempo, immortalando.
2.4. qualificati: titolati.
3.1. alla mia debolezza: non è consentito ad uno come me, modesto cronista privo di autorità, affrontare gli ardui e pericolosi argomenti dell’alta politica («Labirinti»: dice segretezza e tortuosità; «maneggi»: dice manovre e intrighi) e delle grandi imprese di guerra («Oricalchi»: ottoni, trombe).

3.4. memorabili: degni di ricordo.
 gente meccaniche: persone dedite ai lavori manuali (operai o artigiani) e di umile condizione. Cfr. IV, 24, 1.
3.5. schietta e genuinamente: schiettamente e genuinamente. L’uso delle coppie avverbiali ridotte, normale in tutte le lingue romanze occidentali e poi scomparso nell’italiano e nel francese, riemerse nell’italiano del Seicento probabilmente per influsso dello spagnolo che lo aveva conservato, anzi grammaticalizzato.
5.2. climi: paesi. 
amparo: protezione (spagnolismo).
Re Cattolico: titolo che spettava al re di Spagna.
5.4. l’Heroe di nobil Prosapia: il Campione di nobile stirpe, ovvero il governatore del Ducato di Milano, il quale temporaneamente («pro tempore») rappresentava in Lombardia il re di Spagna. 5.10-6.1. a tanti Heroi... emolumenti: l’eroismo di siffatti eroi, cioè di quegli
amministratori, consisteva nell’aguzzare lo sguardo, come il mitico Argo dai cento occhi, e nell’allungare le mani, come il mitico Briareo dalle cento braccia, allo scopo di spremere denaro, con le tasse, apparentemente per il pubblico vantaggio («per li pubblici emolumenti») ma in realtà per il proprio tornaconto.
6.1. Per locché: per la qual cosa.
6.2. staggione: età.
6.3-4. con rendersi tributarij delle Parche: avendo pagato il loro tributo alle Parche, cioè essendo morti.
7.1. generaliter: genericamente, senza indicazioni precise.
7.6. non essere i nomi ecc.: i nomi esprimono la pura accidentalità, cioè il mero dato estrinseco delle persone e delle cose, e non già la loro vera «sostanza». I termini «sostanze» e «accidenti» sono dedotti dalla terminologia aristotelica tanto diffusa nel Seicento. Cfr. anche XXXVII, 49, 1-2.
quest
trove

8.2. dilavato: sbiadito dal tempo. È così assicurata l’autentica arcaicità del manoscritto.
9.2. Idiotismi lombardi: forme o espressioni del dialetto lombardo.
10.4. solecismi: sgrammaticature.
10.6. in questo paese: in Lombardia. Ma non altrettanto, ad esempio, in Toscana.
11.2. una storia così bella: «Bella..non solo perché interessante esteticamente, ma anche storicamente e moralmente» (Barbi, «Istituto Lombardo», 1961, p. 403).
11.5. presentato: non è involontaria scon-
cordanza («presentato...obiezion»), come taluni hanno pensato, ma uso del participio con valore neutro o assoluto perché sentito essenzialmente come verbo.
11.7-8. con un’ingenuità ecc.: queste parole «vanno intese come dette seriamente; ma con un sorriso d’intelligenza l’autore avverte che chi crede uno scherzo l’esistenza della storia non potrà prendere sul serio neppure l’importanza attribuita all’opera col proclamarla bella, molto bella» (Barbi, «Istituto Lombardo», 1961, p. 403).

13.9. contingenti: eventuali. Rinforza «possibili».
14.4.	le mutano: «le mutano, non per capriccio, ma per necessità logica; giacché, com’avverte in altro luogo [Del sistema che fonda la morale sull’utilità, in Opere varie, Milano, 1845, p. 783] egli stesso [il Manzoni], “con le questioni piantate in falso si deve cambiar questione”» (Morandi). Michele Barbi («Annali Manzoniani», I, pp. 159 sgg.) ha negato il tono ironico di questa frase: «Strano davvero...credere ch’egli [il Manzoni] pensasse a scherzare in quel modo
su una questione per lui così seria come quella della lingua. Fa anche meraviglia come sia sfuggito a così egregi studiosi quante volte il Manzoni nelle sue opere ha insistito nel dire che il mettere le questioni nei loro veri termini è il solo mezzo che può scioglierle o almeno avviarle a soluzione».
15.4. un libro: non può essere il Sentir messa che fu composto più tardi (1834). Deve invece riferirsi a quel libro sulla lingua che il Manzoni avrebbe scritto, ma non completato, tra il 1823 e il 1824, come attestano una lettera della madre
Giulia a monsignor Tosi e una del Fauriel al Cousin, e che andò bruciato con altre carte.
15.6. stile: «vuol significare lo stesso che l’autore stesso dice di sopra, ossia la “dicitura” sostituita a quella dell’Anonimo, “il modo di scrivere da lui tenuto”... Ma poiché allora il grosso della questione sul modo di scrivere era circa la lingua, e dal non avere una lingua viva, ammessa e conosciuta da tutù, nasceva, o si credeva nascesse, la gran difficoltà dello scrivere per gli Italiani, ecco perché la giustificazione con cui avrebbe dovuto accompagnare il romanzo sarebbe stata, più che una trattazione di stile, una trattazione di lingua» (Barbi, «Istituto Lombardo», 1961, p. 405).

CAPITOLO I

1.1. Quel ramo: è il ramo orientale che e rivolto verso Lecco, mentre quello occidentale piega verso Como. Su questa parte del lago, presso Pescarenico, la famiglia del Manzoni possedeva una villa e quivi Alessandro trascorse parte dell’infanzia e dell'adolescenza.
1.5. il ponte: è quello che Azzone Visconti fece costruire nel 1300.
1.7. rincomincia: perché l’Adda, dopo essere entrato nel lago di Como a nord, esce a sud proprio da quel ramo del lago a cui si riferisce il M.
2.2. tre... torrenti: il Gerenzone, il Gal-
done e il Bione.
2.3. Resegone: «Resegon: segone, sega grande. Noi trasportiamo la parola Resegon a denotare certa catena di monti che soprastanno al lago di Lecco, e che per le molte loro punte presentano in complesso la figura d’una gran sega» (Cherubini, Vocabolario Milanese-Italiano, Milano, 1814, t. II, p. 93). Il vocabolario del Cherubini fu tra le opere più consultate dal Manzoni nella prima stesura del romanzo.
3.5. terre: grosse borgate. 
 ville: piccoli villaggi.

4.4. ai tempi ecc.: nel 1628, come sarà precisato più innanzi.
4.5. castello: una fortezza militare.
4.6. aveva... l’onore ecc.: «Il mondo tiene a questi onori, ma il Manzoni sorride del bell’onore e del vantaggio che Lecco risentiva dalla sua guarnigione spagnuola. È il primo accenno alle condizioni politiche; accenno, pur nella forma ironica, assai amaro» (Barbi, «Istituto Lombardo», 1961, p. 405). Giova leggere una Istruzione consegnata dal Consiglio generale della città di Milano a un suo inviato alla Corte di Spagna nel 1627: « I malissimi trattamenti di bastonate, le ingiurie gravissime nella robba, nella vita,
nell'honore da questi vassalli sostenute, gli eccessi e misfatti, le rapine e concussioni, le donne stuprate, le vergini violate, i saccheggiamenti, le depredationi, gl’incendi, le barbare crudeltà da così licentiosa soldatesca pubblicamente commesse senza castigo né dimostrazione alcuna. A segno che dagl’istessi nemici poco peggio si poteva temere» (Marche, Il Vicario di Provvisione dei Promessi Sposi, Milano, 1932, p. 9).
5.6. piglian: abbracciano.
6.7. degradando: digradando.
7.2-3. passeggiate: percorrete con lo sguardo. Da notare l’uso transitivo di passeggiare.

8.2. sulla sera ecc.: il Manzoni si rifece scrupolosamente al calendario dell'epoca secondo il quale il 7 novembre 1628 cadde di mercoledì, sì da legare con esattezza l'umile episodio cronachisti con i grandi avvenimenti storici: il tumulto Din S. Martino, accaduto appunto quattro giorni appresso, la discesa dei lanzichenecchi e la peste.
 don Abbondio: il nome ritiene «un aroma lombardo e anzi lariano (Abbondio è il patrono di Como e il titolare d’una fra le più suggestive basiliche del Nord)» (Contini, Onomastica manzoniana, «Corriere della Sera», 20 agosto 1965.
9.1. manoscritto: quello dell’Anonimo da cui si finge tratta la storia del romanzo (cfr. Introduzione). Così molte altre volte in seguito.
9.2. ufizio: uffizio, ufficio. Le preghiere dell’ufficio divino e anche quelle che si devono recitare durante la giornata secondo le ore canoniche. E anche il libretto che le contiene, il breviario.
9.8. fessi: le fessure, gli scoscendimenti.
9.9. pezze: chiazze.
10.3. cura: la sede del curato (chiesa parrocchiale e canonica insieme).

12.11. bravi: bravi o bravacci, cioè sfrontati fuorilegge assoldati dai signori per propria difesa o per imporre la propria volontà ai rivali. I bravi offrivano ai signori la loro opera di sgherri e ne ricevevano in cambio asilo e protezione.
14.4. Sua Maestà ecc.: Filippo II di Spagna.
14.11. per fargli spalle: per spalleggiarlo, per dargli man forte.
16.4. grida: bando.
17.5. alla corda et al tormento: la macchina della tortura descritta più avanti dallo stesso Manzoni: «due travi ritte, con una corda, e con certe carrucole» (XXXIV, 23, 6-7).
 processo informativo: procedura fondata non su prove sicuramente accettate ma soltanto su interrogatorio reso in istruttoria.

17.6. galea.galera.
19.8. sbrattare: sgomberare.
20.4. appostatamente: con appostamenti, a tradimento.
20.8. onninamente: in tutto e per tutto (latinismo).
20.11. monizione: ammonizione.
21.7. comminazioni: minacce di punizioni severe.
22.2. cabale: intrighi, raggiri.
22.3. Enrico TV: re di Francia dal 1589 al 1610.

22.4. il duca di Savoia: Carlo Emanuele I (1580-1630). «Accenna alla famosa lotta tra questo principe ed Enrico IV per il possesso di Saluzzo, lotta terminata col trattato di Lione del 1601. Durante questa lotta Carlo Emanuele (ch’era genero di Filippo II), stimolato copertamente dagli Spagnoli, tentò, con la complicità del duca di Biron (a cui si accenna subito appresso), di sovvertire l’ordinamento politico della Francia» (Belloni).
22.5. il duca di Biron: il duca di Biron, generale di Enrico IV, fu indotto a complottare contro il suo re dal conte di Fuentes. Perduta così metaforicamente la testa per ambizione, lasciò anche materialmente il capo sul patibolo quando il suo tradimento fu scoperto (1602).
23.4-5. stampatori regii camerali: i tipografi delle stampe ufficiali. «Si chiamava “regia camera” quella che oggi dicesi fisco, erario, tesoro pubblico, cassa dello Stato» (Belloni).
25.6-7. c’era ... tuttavia: c’erano ... ancora.
30.5. Renzo Tramaglino: il nome Lorenzo è nelle Litanie dei Santi in una serie che non possiamo non dire manzoniana: «Bartholomaee... Laurenti... Gervasi... Ambrosi ... Antoni Dominice». Vi figurano infatti, oltre a Lorenzo (detto da tutti Renzo), anche Bortolo, Tonio e Gervaso, il sagrestano Ambrogio, il piccolo Menico. Di qui dunque deve averlo tratto il Manzoni. In quanto a «Tramaglino», è evidente l’allusione alla professione di filatore (“tramaglio”: rete, cfr. IV, 1, 5) che era appunto il mestiere di Renzo.
Nella prima stesura del romanzo il nome era Fermo Spolino.
Lucia Mondella: nel Canone della Messa si legge: «Nobis quoque peccatoribus...cum Felicitate, Perpetua, Agatha, Lucia, Agnete, Caecilia, Anastasia». La serie Perpetua-Lucia-Agnese-Cecilia e soprattutto il binomio Lucia-Agnese lasciano intendere donde il Manzoni abbia derivato il nome della giovane sposa. In quanto a «Mondella», può esserci riferimento alla purezza della fanciulla.
31.5. comune: comunità. Cfr. Ili, 37, 5.

33.2-4. una buona bestemmia...un’altra bestemmia: «queste due bestemmie in così poche parole è da credere siano introdotte, più che come mezzo d’intimidazione, come colorito storico, appunto perché allora la bestemmia era così comune che, non che fare impressione sui preti, neppure essi sapevano astenersene» (Barbi, « Istituto Lombardo », 1961, p. 406). 
34.1. oratore: probabilmente nel significato di ambasciatore, legato. Ma forse anche «nel suo significato più comune (in tono ironico bensì) per le sue qualità di accorto parlatore — specialmente se si confronti col compagno — e per quello che dice e per il tono che sa via via prendere» (Barbi, «Istituto Lombardo», 1961, p. 412).
37.4. messere: nel Seicento era titolo proprio dei parroci, e perciò è qui usato con ogni serietà, e per il colorito storico, senza intenzione canzonatoria.

39.4. aggranchiate: avviluppate strettamente fra loro, cioè quasi paralizzate dalla paura.
43.2. asili: chiese, conventi o palazzi di nobili dove i malfattori trovavano ospitalità e immunità.

47.1.gli uomini ecc.: gli sbirri.
48.3. il loro titolo un improperio: il titolo di sbirro era considerato un’ingiuria.
49.5-6. immunità... privilegi... esenzioni: dispense da obblighi civili o fiscali; diritti particolari in deroga alle leggi correnti; esenzioni da imposte ecc.
50.1. i medici stessi: persino i medici, noti per i loro disaccordi e per i litigi che li ponevano gli uni contro gli altri, avevano trovato necessario e vantaggioso in quel secolo riunirsi in una loro corporazione.
52.2. gli anni della discrezione: l’età del giudizio, del discernimento.
52.3. vaso ecc.: assai fragile, dunque!

52.4. parenti: genitori. E così molte altre volte.
54.4. tra il militare e il civile: tra l’autorità militare e quella civile.
57.1. fantastico: stravagante, collerico, prepotente.
gridare a torto: alzare la voce senza ragione, appunto come i collerici e prepotenti.
57.3. Il battuto: chi aveva la peggio.

60.1. venticinque: pochissimi. L'espressione scherzosa è passata in proverbio.
63.1. portar la loro imbasciata...: a Renzo e Lucia, i maggiori interessati.
65.1. Perpetua: il nome è tratto dal Canone della Messa: «Perpetua... Lucia ecc.» (cfr. nota a 30, 5). Si è anche pensato al perpetuarsi della donna nel servizio al parroco.
65.5. l’età sinodale dei quaranta: i quarant'anni prescritti dal concilio («sinodo») di Trento come età minima per le domestiche degli ecclesiastici.
65.6. celibe: nubile.
66.3. legato: impacciato, strascicato.
66.4. adombrato: turbato, spaventato.
67.4. brutto: stravolto.
70.3. le gomita puntate in avanti: con le punte dei gomiti rivolte aggressivamente in avanti.

73.2. il mandante: colui che aveva mandato i bravi, don Rodrigo.
75.3. il nostro arcivescovo: il cardinale Federigo Borromeo. Cfr. nota a XXII, 1, 2.


