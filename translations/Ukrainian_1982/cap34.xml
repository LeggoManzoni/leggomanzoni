<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap34">
        <note xml:id="ukrainian_1982_cap34-n1" type="comm" target="quarantana/cap34.xml#c34_10001" targetEnd="quarantana/cap34.xml#c34_10042">Про те, в який спосіб можна проникнути до міста, Ренцо чув з балачок: існує найсуворіший наказ не пропускати нікого без санітарного свідоцтва, однак туди все ж любісінько зайде всякий, хто зуміє бодай трохи приноровитися й вибрати слушну мить. </note>
        <note xml:id="ukrainian_1982_cap34-n2" type="comm" target="quarantana/cap34.xml#c34_10043" targetEnd="quarantana/cap34.xml#c34_10110">Так воно й було насправді. І навіть не торкаючись загальних причин, через які в ті часи кожне розпорядження виконувалось погано, не торкаючись і причин окремих, які утруднювали його неодмінне виконання, доводиться сказати, що Мілан перебував тепер у такому становищі, що вже не було жодного сенсу оберігати його, та й, власне, від чого? Будь-хто, зайшовши туди, здавався скорше байдужим до свого власного здоров'я, аніж небезпечним для здоров'я городян. </note>
        <note xml:id="ukrainian_1982_cap34-n3" type="comm" target="quarantana/cap34.xml#c34_10111" targetEnd="quarantana/cap34.xml#c34_10147">З огляду на все де, задум Ренцо полягав у тому, щоб спробувати проникнути до міста через перші-ліпші ворота, а в разі якихось труднощів іти попід стіною зовні, аж до наступних воріт, де, можливо, пройти виявиться легше. </note>
        <note xml:id="ukrainian_1982_cap34-n4" type="comm" target="quarantana/cap34.xml#c34_10148" targetEnd="quarantana/cap34.xml#c34_10158">Одному богові відомо, скільки, на думку Ренцо, було воріт у Мілані. </note>
        <note xml:id="ukrainian_1982_cap34-n5" type="comm" target="quarantana/cap34.xml#c34_10159" targetEnd="quarantana/cap34.xml#c34_10191">Отож, підступивши аж до стіни, він зупинився й став роззиратись, як ото чоловік, котрий не знає, куди йому податися, і ніби звідусіль дожидає й шукає настанов щодо цього. </note>
        <note xml:id="ukrainian_1982_cap34-n6" type="comm" target="quarantana/cap34.xml#c34_10192" targetEnd="quarantana/cap34.xml#c34_10248">Але праворуч і ліворуч він бачив лише дві стрічки кривулястої дороги; просто перед собою — відтинок стіни; і ніде ані найменшої ознаки життя, хіба що десь з-по-за земляного валу вихоплювався стовп чорного диму, який потім ширшав і перетворювався на велетенські клуби, що розпливалися в непорушному сірому повітрі: то палили одежу, постіль та інші зачумлені домашні речі. </note>
        <note xml:id="ukrainian_1982_cap34-n7" type="comm" target="quarantana/cap34.xml#c34_10249" targetEnd="quarantana/cap34.xml#c34_10277">І ці скорботні багаття безперестанно спалахували не тільки тут, але й усюди, на всіх міських стінах. </note>
        <note xml:id="ukrainian_1982_cap34-n8" type="comm" target="quarantana/cap34.xml#c34_10278" targetEnd="quarantana/cap34.xml#c34_10328">День був похмурий, повітря важке, все небо затягло хмарами, або, вірніше, рівною неповорушною імлою, яка, здавалося, геть закрила сонце, не обіцяючи, однак, дощу. Навкруги — поля, місцями неорані й геть поспалювані, зелень — миршава, на пов'ялому, пониклому листі — ні краплі роси. </note>
        <note xml:id="ukrainian_1982_cap34-n9" type="comm" target="quarantana/cap34.xml#c34_10329" targetEnd="quarantana/cap34.xml#c34_10356">На додачу це безлюддя, ця тиша поблизу великого міста повнила новою тривогою душу Ренцо, уже й так занепокоєну, й забарвлювала його роздуми в ще похмуріші тони. </note>
        <note xml:id="ukrainian_1982_cap34-n10" type="comm" target="quarantana/cap34.xml#c34_10357" targetEnd="quarantana/cap34.xml#c34_10386">Постоявши отак якийсь час, він пішов, навмання праворуч, попрямувавши, й сам того не знаючи, до Нових воріт, яких не помітив, незважаючи на близьку відстань, пішов через бастіон, що затуляв їх. </note>
        <note xml:id="ukrainian_1982_cap34-n11" type="comm" target="quarantana/cap34.xml#c34_10387" targetEnd="quarantana/cap34.xml#c34_10407">Ступивши кілька кроків, він врешті почув теленькання дзвіночків, яке то затихало, то чулося знову, а відтак і окремі людські голоси. </note>
        <note xml:id="ukrainian_1982_cap34-n12" type="comm" target="quarantana/cap34.xml#c34_10408" targetEnd="quarantana/cap34.xml#c34_10469">Він рушив далі і, завернувши за ріг бастіону, відразу побачив дерев'яну будку, а на порозі — вартового, який зі стомленим і неуважним виглядом спирався на мушкет. Позаду тягся частокіл, а за ним виднілися ворота, власне, два виступи в стіні з захисним дашком над стулками. Ворота були розчахнуті навстіж, як і ґратчаста хвіртка частоколу. </note>
        <note xml:id="ukrainian_1982_cap34-n13" type="comm" target="quarantana/cap34.xml#c34_10470" targetEnd="quarantana/cap34.xml#c34_10492">Перед входом упоперек дороги на землі стояли зловісні ноші, куди два монатті вкладали якогось бідолаху, щоб нести його геть. </note>
        <note xml:id="ukrainian_1982_cap34-n14" type="comm" target="quarantana/cap34.xml#c34_10493" targetEnd="quarantana/cap34.xml#c34_10505">То був начальник митної сторожі, який щойно захворів на чуму. </note>
        <note xml:id="ukrainian_1982_cap34-n15" type="comm" target="quarantana/cap34.xml#c34_10506" targetEnd="quarantana/cap34.xml#c34_10539">Ренцо зупинився, чекаючи, доки все скінчиться. Коли монатті віддалилися й ніхто не прийшов замкнути хвіртку, Ренцо, вважаючи цю мить слушною, квапливо підступив до входу. Але вартовий сердито гукнув до нього: «Агей, куди ти?» </note>
        <note xml:id="ukrainian_1982_cap34-n16" type="comm" target="quarantana/cap34.xml#c34_10540" targetEnd="quarantana/cap34.xml#c34_10559">Ренцо знов зупинився і, підморгнувши вартовому, дістав і показав йому золоту монету. </note>
        <note xml:id="ukrainian_1982_cap34-n17" type="comm" target="quarantana/cap34.xml#c34_10560" targetEnd="quarantana/cap34.xml#c34_10595">Чи то перехворівши чумою, чи то відчуваючи менший страх перед нею, ніж любов до грошей, вартовий зробив Ренцо знак кинути йому монету і, коли та впала до його ніг, шепнув: «Проходь-бо мерщій». </note>
        <note xml:id="ukrainian_1982_cap34-n18" type="comm" target="quarantana/cap34.xml#c34_10596" targetEnd="quarantana/cap34.xml#c34_10639">Ренцо, недовго думаючи, пройшов через хвіртку, потім — через ворота і подався далі. Ніхто його не помітив і не звернув на нього уваги. Тільки одного разу,— не встиг він іще ступити й сорока кроків,— зачулося знову: «Агей, ти куди?» Це гукнув йому вслід митний наглядач. </note>
        <note xml:id="ukrainian_1982_cap34-n19" type="comm" target="quarantana/cap34.xml#c34_10640" targetEnd="quarantana/cap34.xml#c34_10654">Але цього разу Ренцо вдав, що нічого не чує, і, навіть не озирнувшись, прискорив ходу. </note>
        <note xml:id="ukrainian_1982_cap34-n20" type="comm" target="quarantana/cap34.xml#c34_10655" targetEnd="quarantana/cap34.xml#c34_10702">«Агей!» — знову гукнув митник, проте голосом, в якому чулося більше роздратування, аніж рішучість. Побачивши, що його не слухаються, він знизав плечима і повернувся до своєї будки, як людина, для якої було важливіше не підходити надто близько до перехожих, аніж розпитувати їх. </note>
        <note xml:id="ukrainian_1982_cap34-n21" type="comm" target="quarantana/cap34.xml#c34_10703" targetEnd="quarantana/cap34.xml#c34_10733">Вулиця, що нею прямував Ренцо, вела тоді, як і тепер, просто до каналу під назвою Навільйо. Обабіч тяглися огорожі, виднілися церкви й монастирі, зрідка — будинки. </note>
        <note xml:id="ukrainian_1982_cap34-n22" type="comm" target="quarantana/cap34.xml#c34_10734" targetEnd="quarantana/cap34.xml#c34_10758">В кінці цієї вулиці й на середині тієї, яка тягнеться уподовж каналу, височіла колона з хрестом, відома під назвою Сант-Евсебіо. </note>
        <note xml:id="ukrainian_1982_cap34-n23" type="comm" target="quarantana/cap34.xml#c34_10759" targetEnd="quarantana/cap34.xml#c34_10770">А що Ренцо дивився весь час уперед, то тільки й бачив цю колону. </note>
        <note xml:id="ukrainian_1982_cap34-n24" type="comm" target="quarantana/cap34.xml#c34_10771" targetEnd="quarantana/cap34.xml#c34_10807">Дійшовши до перехрестя, яке ділило вулицю майже навпіл, і роззирнувшись на всі боки, він побачив праворуч, на вулиці, що зветься великим проспектом Санта-Тереза, якогось городянина — він ішов просто до Ренцо. </note>
        <note xml:id="ukrainian_1982_cap34-n25" type="comm" target="quarantana/cap34.xml#c34_10808" targetEnd="quarantana/cap34.xml#c34_10830">«Нарешті християнська душа!» — подумав юнак і відразу повернув до чоловіка, сподіваючись розпитати про потрібну йому адресу. </note>
        <note xml:id="ukrainian_1982_cap34-n26" type="comm" target="quarantana/cap34.xml#c34_10831" targetEnd="quarantana/cap34.xml#c34_10863">Той теж помітив стрічного чужинця й кидав на нього здалеку підозріливі погляди, а надто коли спостеріг, що Ренцо, замість іти своєю дорогою, попрямував йому назустріч. </note>
        <note xml:id="ukrainian_1982_cap34-n27" type="comm" target="quarantana/cap34.xml#c34_10864" targetEnd="quarantana/cap34.xml#c34_10895">Коли вони зійшлися, Ренцо з властивою горцям шанобливістю зняв капелюха і, тримаючи його в лівій руці, машинально застромивши праву в наголовок, ступив уже рішучіше до незнайомця. </note>
        <note xml:id="ukrainian_1982_cap34-n28" type="comm" target="quarantana/cap34.xml#c34_10896" targetEnd="quarantana/cap34.xml#c34_10924">Але той, витріщивши очі, позадкував, підняв сучкуватого ціпка й, націливши його залізним наконечником просто в живіт Ренцо, крикнув: — Геть! </note>
        <note xml:id="ukrainian_1982_cap34-n29" type="comm" target="quarantana/cap34.xml#c34_10925" targetEnd="quarantana/cap34.xml#c34_10976">Геть! — Ог-го! — і собі вигукнув юнак. Він надяг капелюх собі на голову, а що в ту мить, як казав він згодом, розповідаючи про цей випадок, йому найменше хотілося заводити будь-які суперечки, то він повернувся до цього дивака спиною й пішов далі своєю дорогою, або ж, краще сказати, тією дорогою, на яку потрапив. </note>
        <note xml:id="ukrainian_1982_cap34-n30" type="comm" target="quarantana/cap34.xml#c34_10977" targetEnd="quarantana/cap34.xml#c34_10991">Той теж пішов своєю дорогою, тремтячи від страху й озираючись. </note>
        <note xml:id="ukrainian_1982_cap34-n31" type="comm" target="quarantana/cap34.xml#c34_10992" targetEnd="quarantana/cap34.xml#c34_11043">А вдома розповідав, що до нього підходив мазальник, лагідний і чемний на вигляд, але з обличчям шахрая, і в руках він тримав чи то коробочку з маззю, чи то пакунок з порошком (він не зовсім був певен, що саме), а одна рука була застромлена в капелюх, і мазальник неодмінно утнув би йому якусь штуку, коли б він не зумів утримати його чимдалі від себе. </note>
        <note xml:id="ukrainian_1982_cap34-n32" type="comm" target="quarantana/cap34.xml#c34_11044" targetEnd="quarantana/cap34.xml#c34_11061">«Підступив би до мене ще на крок,— додавав він,— і я проткнув би його без усяких вагань. Клятий негідник! </note>
        <note xml:id="ukrainian_1982_cap34-n33" type="comm" target="quarantana/cap34.xml#c34_11062" targetEnd="quarantana/cap34.xml#c34_11084">Як на те лихо, ми були в такому безлюдному місці, а якби здибалися в центрі Мілана, то я погукав би народ, і ми б його злапали в одну мить. </note>
        <note xml:id="ukrainian_1982_cap34-n34" type="comm" target="quarantana/cap34.xml#c34_11085" targetEnd="quarantana/cap34.xml#c34_11094">Не сумніваюсь, що він мав у капелюсі і оте кляте зілля. </note>
        <note xml:id="ukrainian_1982_cap34-n35" type="comm" target="quarantana/cap34.xml#c34_11095" targetEnd="quarantana/cap34.xml#c34_11134">А там, віч-на-віч, я й так багато зробив, що наполохав його, не ризикуючи накликати на себе нещастя, адже пучку порошку кинути недовго, та й вони добре наважили на цьому руку, до того ж їм допомагає сам диявол. </note>
        <note xml:id="ukrainian_1982_cap34-n36" type="comm" target="quarantana/cap34.xml#c34_11135" targetEnd="quarantana/cap34.xml#c34_11145">Тепер він, напевне, гуляє по Мілану, і хто знає, скільки він там накоїть лиха!» </note>
        <note xml:id="ukrainian_1982_cap34-n37" type="comm" target="quarantana/cap34.xml#c34_11146" targetEnd="quarantana/cap34.xml#c34_11186">І до кінця свого життя,— а прожив він ще довго,— щоразу, коли заходила мова про мазальників, він повторював свою історію, причому докидав: «Ті, хто ще наважується твердити, що це брехня, хай мені цього не кажуть, бо все це треба було побачити на власні очі». </note>
        <note xml:id="ukrainian_1982_cap34-n38" type="comm" target="quarantana/cap34.xml#c34_11187" targetEnd="quarantana/cap34.xml#c34_11258">Далекий від найменшого уявлення про небезпеку, якої він уник, і скорше розлючений, аніж наляканий, Ренцо простував далі, розмірковуючи про те, як із ним обійшлися, і в якійсь мірі здогадуючись, що саме міг подумати про нього той стрічний. Та все це здавалось йому геть неймовірним, і він дійшов висновку, що перехожий був просто божевільний. Однак Ренцо подумав: «Справа почалася погано. Така вже, видно, моя нещаслива доля в цьому Мілані. </note>
        <note xml:id="ukrainian_1982_cap34-n39" type="comm" target="quarantana/cap34.xml#c34_11259" targetEnd="quarantana/cap34.xml#c34_11276">Коли я заходив до міста, мені нібито пощастило, та потім, щойно я опинився всередині, на першому ж кроці — самі тільки неприємності. Ну що ж! </note>
        <note xml:id="ukrainian_1982_cap34-n40" type="comm" target="quarantana/cap34.xml#c34_11277" targetEnd="quarantana/cap34.xml#c34_11293">Хай бог помагає... якщо я знайду... якщо мені пощастить знайти,— ет, тоді все це здаватиметься дрібницями». </note>
        <note xml:id="ukrainian_1982_cap34-n41" type="comm" target="quarantana/cap34.xml#c34_11294" targetEnd="quarantana/cap34.xml#c34_11316">Діставшись до мосту, він, не вагаючись, повернув ліворуч, на вулицю Сан-Марко, бо подумав — і цілком слушно,— що вона має вивести його в центр міста. </note>
        <note xml:id="ukrainian_1982_cap34-n42" type="comm" target="quarantana/cap34.xml#c34_11317" targetEnd="quarantana/cap34.xml#c34_11361">Посуваючись уперед, він роззирався на всі боки, намагаючись розшукати бодай якусь живу душу, але побачив лише напівзотлілий труп у неглибокому рові, прокопаному між поодинокими будинками (в той час їх було ще менше) та вулицею. </note>
        <note xml:id="ukrainian_1982_cap34-n43" type="comm" target="quarantana/cap34.xml#c34_11362" targetEnd="quarantana/cap34.xml#c34_11403">Пройшовши далі, він почув вигук: «Агей, послухайте!»— і, повернувшись на голос, побачив неподалік, на балконі самотнього будиночка, бідну жінку з цілим гуртом дітлахів довкола. Гукаючи його далі, вона воднораз робила знаки рукою. </note>
        <note xml:id="ukrainian_1982_cap34-n44" type="comm" target="quarantana/cap34.xml#c34_11404" targetEnd="quarantana/cap34.xml#c34_11434">Ренцо прожогом кинувся на поклик, і, коли підбіг близько, жінка сказала йому: — Молодий чоловіче, в ім'я наших любих померлих близьких, зробіть таку ласку: сходіть до комісара й повідомте, що про нас тут забули. </note>
        <note xml:id="ukrainian_1982_cap34-n45" type="comm" target="quarantana/cap34.xml#c34_11435" targetEnd="quarantana/cap34.xml#c34_11465">Нас зачинили в будинку як підозрілих, бо мій чоловік помер. Як бачите, вони забили двері, і від учорашнього ранку ніхто навіть не приніс нам попоїсти. </note>
        <note xml:id="ukrainian_1982_cap34-n46" type="comm" target="quarantana/cap34.xml#c34_11466" targetEnd="quarantana/cap34.xml#c34_11490">Ось уже кілька годин ми стоїмо тут, і хоч би одна християнська душа, потрапивши мені на очі, зглянулась над нами, а мої бідолашки помирають з голоду. </note>
        <note xml:id="ukrainian_1982_cap34-n47" type="comm" target="quarantana/cap34.xml#c34_11491" targetEnd="quarantana/cap34.xml#c34_11514">— З голоду! — вигукнув Ренцо й, стромивши руки до кишень, дістав звідти обидва буханці, мовивши:— Послухайте, опустіть-но мені щось сюди, куди б я міг покласти хліб. </note>
        <note xml:id="ukrainian_1982_cap34-n48" type="comm" target="quarantana/cap34.xml#c34_11515" targetEnd="quarantana/cap34.xml#c34_11538">— Хай віддячить вам за це господь! Зачекайте хвилинку,— мовила жінка й пішла по мотузку, на якій потім опустила кошик. </note>
        <note xml:id="ukrainian_1982_cap34-n49" type="comm" target="quarantana/cap34.xml#c34_11539" targetEnd="quarantana/cap34.xml#c34_11584">Тим часом Ренцо згадав про ті буханці, що знайшов під хрестом, прийшовши першого разу до Мілана, й подумав: «Ось і повернення боргу; мабуть, це краще, ніж якби я повернув їх справжньому господареві, бо ж тут — воістину вияв милосердя». </note>
        <note xml:id="ukrainian_1982_cap34-n50" type="comm" target="quarantana/cap34.xml#c34_11585" targetEnd="quarantana/cap34.xml#c34_11622">— А ось щодо комісара, люба синьйоро,— мовив він, кладучи буханці в кошик,— то я ніяк не можу стати вам у пригоді, бо, щиро кажучи, я не тутешній і зовсім не знаю міста. </note>
        <note xml:id="ukrainian_1982_cap34-n51" type="comm" target="quarantana/cap34.xml#c34_11623" targetEnd="quarantana/cap34.xml#c34_11639">Та все ж, коли зустріну чоловіка люб'язного й чемного, з яким можна буде поговорити, то скажу йому. </note>
        <note xml:id="ukrainian_1982_cap34-n52" type="comm" target="quarantana/cap34.xml#c34_11640" targetEnd="quarantana/cap34.xml#c34_11657">Жінка попросила його зробити їй таку ласку й назвала свою вулицю. </note>
        <note xml:id="ukrainian_1982_cap34-n53" type="comm" target="quarantana/cap34.xml#c34_11658" targetEnd="quarantana/cap34.xml#c34_11673">— А ви теж,— провадив Ренцо,— могли б, певно, без усяких клопотів зробити мені одну ласку, справжнє добродіяння. </note>
        <note xml:id="ukrainian_1982_cap34-n54" type="comm" target="quarantana/cap34.xml#c34_11674" targetEnd="quarantana/cap34.xml#c34_11689">Чи не знаєте ви, де тут будинок одних знатних людей, великих тутешніх синьйорів, будинок ***? </note>
        <note xml:id="ukrainian_1982_cap34-n55" type="comm" target="quarantana/cap34.xml#c34_11690" targetEnd="quarantana/cap34.xml#c34_11705">— Я знаю, що такий будинок у Мілані є, але де саме він стоїть, сказати правду, не пам'ятаю. </note>
        <note xml:id="ukrainian_1982_cap34-n56" type="comm" target="quarantana/cap34.xml#c34_11706" targetEnd="quarantana/cap34.xml#c34_11716">Ідіть уперед, он туди; може, хтось трапиться, хто вкаже вам, де це. </note>
        <note xml:id="ukrainian_1982_cap34-n57" type="comm" target="quarantana/cap34.xml#c34_11717" targetEnd="quarantana/cap34.xml#c34_11723">Та не забудьте потурбуватися про нас. </note>
        <note xml:id="ukrainian_1982_cap34-n58" type="comm" target="quarantana/cap34.xml#c34_11724" targetEnd="quarantana/cap34.xml#c34_11730">— Будьте спокійні,— мовив Ренцо й попрямував далі. </note>
        <note xml:id="ukrainian_1982_cap34-n59" type="comm" target="quarantana/cap34.xml#c34_11731" targetEnd="quarantana/cap34.xml#c34_11774">Щокрок він чув, як голоснішає й наближається шум,— його він почав вирізняти, ще стоячи на бруківці й розмовляючи з жінкою: шум коліс, тупіт коней, теленькання дзвіночків і час від часу ляскання батогів упереміш з окриками. </note>
        <note xml:id="ukrainian_1982_cap34-n60" type="comm" target="quarantana/cap34.xml#c34_11775" targetEnd="quarantana/cap34.xml#c34_11780">Ренцо напружено вдивлявся вперед, але нічого не бачив. </note>
        <note xml:id="ukrainian_1982_cap34-n61" type="comm" target="quarantana/cap34.xml#c34_11781" targetEnd="quarantana/cap34.xml#c34_11826">Коли він добувся до кінця вулиці й перед ним постала площа Сан-Марко, то перше, що впало йому в очі, були два стовпи з мотузкою й якимись блоками, і він відразу впізнав (за тієї доби то була звичайна річ) осоружний пристрій для тортур. </note>
        <note xml:id="ukrainian_1982_cap34-n62" type="comm" target="quarantana/cap34.xml#c34_11827" targetEnd="quarantana/cap34.xml#c34_11885">Такі пристрої було споруджено на всіх площах та найширших вулицях, щоб представники кожного кварталу, маючи найнеобмеженіші повноваження, могли негайно брати на муки всякого, хто здався б їм гідним покари: чи то хворих, зачинених по будинках, які посміли вийти, чи то просто службовців, що не виконували своїх обов'язків, а чи будь-кого іншого. </note>
        <note xml:id="ukrainian_1982_cap34-n63" type="comm" target="quarantana/cap34.xml#c34_11886" targetEnd="quarantana/cap34.xml#c34_11907">Це був один із крайніх і недійових заходів, до яких у ті часи, а надто в таких випадках, вдавалися з зайвим запалом. </note>
        <note xml:id="ukrainian_1982_cap34-n64" type="comm" target="quarantana/cap34.xml#c34_11908" targetEnd="quarantana/cap34.xml#c34_11999">І, поки Ренцо розглядав цей пристрій, розмірковуючи, чому його споруджено саме тут, до нього все виразніше долинав чимраз ближчий шум, і він побачив, як з-поза рогу церкви з'явився чоловік, вимахуючи дзвіночком. Це був пристав. За ним виткнулася пара коней, які, витягуючи шиї й упираючись копитами, насилу посувалися вперед. Вони тягли воза з мертвими, потім їхав іще один віз, далі ще й ще. Обабіч, поряд з кіньми, йшли монатті, підганяючи їх батогами, копняками та лайкою. </note>
        <note xml:id="ukrainian_1982_cap34-n65" type="comm" target="quarantana/cap34.xml#c34_12000" targetEnd="quarantana/cap34.xml#c34_12073">Трупи, майже всі оголені або ледь прикриті якимись лахами, були накидані абияк; вони сплелися, мов той клубок змій, що розгортається від дії весняного тепла. Від кожного поштовху, від кожного струсу ці зловісні купи огидно здригалися й розвалювались, теліпалися голови, розсипалося жіноче волосся, звисали руки, починаючи ляпати по колесах,— усе це зайвий раз переконувало людину, перейняту жахом, наскільки отаке видовище може зробитись іще скорботнішим і непристойнішим. </note>
        <note xml:id="ukrainian_1982_cap34-n66" type="comm" target="quarantana/cap34.xml#c34_12074" targetEnd="quarantana/cap34.xml#c34_12093">Юнак спинився на розі площі, біля поручнів каналу, й став молитися за невідомих небіжчиків. </note>
        <note xml:id="ukrainian_1982_cap34-n67" type="comm" target="quarantana/cap34.xml#c34_12094" targetEnd="quarantana/cap34.xml#c34_12107">Раптом жахлива думка блискавично сяйнула йому в голові: «А що, коли там, разом з... під сподом... </note>
        <note xml:id="ukrainian_1982_cap34-n68" type="comm" target="quarantana/cap34.xml#c34_12108" targetEnd="quarantana/cap34.xml#c34_12120">О господи! Зроби так, щоб цього не було! Зроби так, щоб я про це не думав!» </note>
        <note xml:id="ukrainian_1982_cap34-n69" type="comm" target="quarantana/cap34.xml#c34_12121" targetEnd="quarantana/cap34.xml#c34_12149">Коли похоронна валка зникла, Ренцо рушив з місця й перетнув площу, звернувши вздовж каналу ліворуч тільки тому, що валка їхала в протилежний бік. </note>
        <note xml:id="ukrainian_1982_cap34-n70" type="comm" target="quarantana/cap34.xml#c34_12150" targetEnd="quarantana/cap34.xml#c34_12175">Ступивши кілька кроків між бічною стіною церкви й каналом, він побачив праворуч міст Марчелліно, попрямував до нього й вийшов на Борго-Нуово. </note>
        <note xml:id="ukrainian_1982_cap34-n71" type="comm" target="quarantana/cap34.xml#c34_12176" targetEnd="quarantana/cap34.xml#c34_12227">Дивлячись уперед, усе з тим самим наміром знайти кого-небудь, хто показав би йому дорогу, він помітив на другому кінці вулиці священика в камзолі й з ціпочком у руці; священик стояв біля прочинених дверей, нахиливши голову й приставивши вухо до отвору, а невдовзі він побачив, як святий отець підняв руку для благословення. </note>
        <note xml:id="ukrainian_1982_cap34-n72" type="comm" target="quarantana/cap34.xml#c34_12228" targetEnd="quarantana/cap34.xml#c34_12250">Він здогадався, і слушно, що то був кінець чиєїсь сповіді, й вирішив подумки: «Ось такий чоловік мені якраз і потрібен. </note>
        <note xml:id="ukrainian_1982_cap34-n73" type="comm" target="quarantana/cap34.xml#c34_12251" targetEnd="quarantana/cap34.xml#c34_12282">Якщо вже й священик, виконуючи свої пастирські обов'язки, не виявить бодай краплі милосердя, бодай трохи любові й щирої прихильності, то доведеться сказати, що нічого цього вже немає на світі». </note>
        <note xml:id="ukrainian_1982_cap34-n74" type="comm" target="quarantana/cap34.xml#c34_12283" targetEnd="quarantana/cap34.xml#c34_12300">Тим часом священик, відступивши від дверей, попрямував у бік Ренцо, весь час якнайстаранніше тримаючись середини вулиці. </note>
        <note xml:id="ukrainian_1982_cap34-n75" type="comm" target="quarantana/cap34.xml#c34_12301" targetEnd="quarantana/cap34.xml#c34_12331">Порівнявшись з ним, Ренцо зняв капелюха, даючи священику зрозуміти, що хоче звернутися до нього. Водночас він зупинився чимдалі, бажаючи показати, що не збирається підступати ближче. </note>
        <note xml:id="ukrainian_1982_cap34-n76" type="comm" target="quarantana/cap34.xml#c34_12332" targetEnd="quarantana/cap34.xml#c34_12356">Той так само спинився, приготувавшись слухати, проте встромив перед собою в землю ціпочок, ніби загородження. </note>
        <note xml:id="ukrainian_1982_cap34-n77" type="comm" target="quarantana/cap34.xml#c34_12357" targetEnd="quarantana/cap34.xml#c34_12417">Ренцо виклав своє прохання, яке священик відразу вдовольнив, не тільки назвавши вулицю, де стояв потрібний будинок, але й вказавши точний маршрут, бо бачив, що бідолаха дуже потребує цього. Він назвав йому з допомогою різних «праворуч» і «ліворуч», церков, і хрестів ті шість чи вісім вулиць, які юнак мав пройти, щоб досягти мети. </note>
        <note xml:id="ukrainian_1982_cap34-n78" type="comm" target="quarantana/cap34.xml#c34_12418" targetEnd="quarantana/cap34.xml#c34_12445">— Хай збереже вас господь у доброму здоров'ї і нині, й вовіки,— сказав Ренцо. А коли той уже був зібрався йти, Ренцо додав:—Зробіть, коли ваша ласка, іще одну добру справу,— і розповів йому про забуту жінку. </note>
        <note xml:id="ukrainian_1982_cap34-n79" type="comm" target="quarantana/cap34.xml#c34_12446" targetEnd="quarantana/cap34.xml#c34_12469">Священик подякував Ренцо за те, що той надав йому нагоду вчинити таку потрібну справу милосердя, пообіцяв попередити, кого треба, й пішов. </note>
        <note xml:id="ukrainian_1982_cap34-n80" type="comm" target="quarantana/cap34.xml#c34_12470" targetEnd="quarantana/cap34.xml#c34_12496">Ренцо теж рушив далі, намагаючись повторювати подумки дорогою вказаний маршрут, щоб не довелося знову розпитувати на кожному розі. </note>
        <note xml:id="ukrainian_1982_cap34-n81" type="comm" target="quarantana/cap34.xml#c34_12497" targetEnd="quarantana/cap34.xml#c34_12537">Але ви навіть не зможете уявити собі, якою важкою виявилася для нього ця справа, і не стільки тому, що вона сама по собі була важка, скільки через нове занепокоєння, яке огорнуло його душу, коли він почув назву вулиці й точний маршрут. </note>
        <note xml:id="ukrainian_1982_cap34-n82" type="comm" target="quarantana/cap34.xml#c34_12538" targetEnd="quarantana/cap34.xml#c34_12621">Однак то були вказівки, яких він сам хотів і домагався, без них він ніяк не міг обійтися. Та й йому не сказали нічого такого, що можна було б розтлумачити як зловісне пророцтво. Але що вдієш? Сама тільки думка про те, що кінець уже близько й скоро всі злигодні й сумніви розвіються, коли він почує: вона жива або, навпаки, вона мертва,— так схвилювала його, що в цю мить йому захотілось блукати в темряві навмання, тільки починати свою подорож, до кінця якої він тепер наближався. </note>
        <note xml:id="ukrainian_1982_cap34-n83" type="comm" target="quarantana/cap34.xml#c34_12622" targetEnd="quarantana/cap34.xml#c34_12653">Але він зібрав усю свою силу й сказав самому собі: «Ну, коли я тепер поводитимусь як хлопчисько, то що ж буде далі?» Трохи підбадьорившись, він ішов своїм шляхом, віддаляючись від околиці міста. </note>
        <note xml:id="ukrainian_1982_cap34-n84" type="comm" target="quarantana/cap34.xml#c34_12654" targetEnd="quarantana/cap34.xml#c34_12669">Який воно мало тепер вигляд, це місто! І на що воно перетворилося навіть порівняно з тим, яким було рік тому, під час голоду! </note>
        <note xml:id="ukrainian_1982_cap34-n85" type="comm" target="quarantana/cap34.xml#c34_12670" targetEnd="quarantana/cap34.xml#c34_12695">Ренцо довелося переходити саме одну з найпохмуріших і найбезлюдніших частин Мілана через той перетин вулиць, що звався карробіо Нових воріт. </note>
        <note xml:id="ukrainian_1982_cap34-n86" type="comm" target="quarantana/cap34.xml#c34_12696" targetEnd="quarantana/cap34.xml#c34_12721">(У той час там посередині стримів хрест, а проти нього, поряд з місцем, де нині стоїть церква Сан-Франческо-ді-Паола, була старовинна церква Сант-Анастазіа). </note>
        <note xml:id="ukrainian_1982_cap34-n87" type="comm" target="quarantana/cap34.xml#c34_12722" targetEnd="quarantana/cap34.xml#c34_12773">В цьому околі небезпека заразитися та сморід від покинутих трупів були такі, що ті нечисленні жителі, які залишалися живими, були вимушені повибиратися звідти. Отож до того смутку, який викликало у перехожого оце видовище безлюддя й занедбаності, долучилося почуття жаху й відрази перед слідами та покидьками ще зовсім недавнього тутешнього життя. </note>
        <note xml:id="ukrainian_1982_cap34-n88" type="comm" target="quarantana/cap34.xml#c34_12774" targetEnd="quarantana/cap34.xml#c34_12826">Ренцо наддав ходи, намагаючись підбадьорити себе думкою, що його мета ще далеко, й сподіваючись, що, перш ніж він досягне її, картина бодай трохи зміниться. І справді, незабаром він потрапив у таке місце, яке, либонь, можна було б назвати містом живих,— але, господи, що це було за місто і що за живі! </note>
        <note xml:id="ukrainian_1982_cap34-n89" type="comm" target="quarantana/cap34.xml#c34_12827" targetEnd="quarantana/cap34.xml#c34_12914">Усі вхідні двері будинків через страх або підозру були позамикані, крім тих, які порозчахувано навстіж,— у будинках, покинутих напризволяще або розграбованих. Одні були позабивані й позапечатувані, бо там лежали мертві або ж хворі на чуму, на інших— намальовані вуглиною хрести, щоб вказати монатті, що тут лежать мерці, яких треба повивозити. Усе це здебільше мало випадковий характер, залежно від того, де саме опинився який-небудь комісар Санітарного відомства або інший службовець, захотівши виконати розпорядження або вчинити здирство. </note>
        <note xml:id="ukrainian_1982_cap34-n90" type="comm" target="quarantana/cap34.xml#c34_12915" targetEnd="quarantana/cap34.xml#c34_12981">Усюди ганчір'я і — що гидкіше від усякого ганчір'я — гнійні пов'язки, смердючі підстилки або ж повикидувані з вікон простирадла. Подекуди — трупи людей, померлих раптово на вулиці й покинуті там, доки над'їде віз і попідбирає їх, або таких, що повипадали з возів чи просто повикидувані з вікон: ось до якого здичавіння довели людей їхня упертість і жорстокість лиха, притлумивши в них усяке співчуття, всяку повагу до загальних інтересів! </note>
        <note xml:id="ukrainian_1982_cap34-n91" type="comm" target="quarantana/cap34.xml#c34_12982" targetEnd="quarantana/cap34.xml#c34_13033">Усюди вщухли гомін крамниць, стукіт екіпажів, викрики продавців, теревені перехожих. Мовчання смерті лише зрідка порушували гуркіт похоронних возів, благання жебраків, тужливі скарги хворих, дикі зойки збожеволілих, перегукування монатті. </note>
        <note xml:id="ukrainian_1982_cap34-n92" type="comm" target="quarantana/cap34.xml#c34_13034" targetEnd="quarantana/cap34.xml#c34_13089">Удосвіта, опівдні й вечорами соборний дзвін закликав читати особливі молитви, встановлені кардиналом. Цьому дзвонові відповідали дзвони інших церков, і тоді можна було бачити, як люди, визираючи з вікон, спільно проказували молитви: можна було чути шерех голосів і жалібні стогони, від яких віяло смутком, що до нього, між іншим, домішувалась і деяка надія на втішення. </note>
        <note xml:id="ukrainian_1982_cap34-n93" type="comm" target="quarantana/cap34.xml#c34_13090" targetEnd="quarantana/cap34.xml#c34_13154">На цей час, мабуть, зо дві третини городян вимерло, більша частина покинула місто або ж була хвора, незначна кількість людей прибувала ззовні, а серед тих небагатьох, що ходили по вулицях, хіба тільки випадково, після довгих пошуків можна було побачити чоловіка, у вигляді якого не було б помітно певних дивацтв, що вказували б на згубну зміну обставин. </note>
        <note xml:id="ukrainian_1982_cap34-n94" type="comm" target="quarantana/cap34.xml#c34_13155" targetEnd="quarantana/cap34.xml#c34_13209">Міські вельможі з'являлися на вулицях без довгих плащів з відлогами — в ту добу невід'ємного атрибуту цивільного вбрання; священики — без сутан, і навіть ченці ходили в камзолах. Взагалі не носили ніякого одягу, який міг би метлятися, торкнутися чогось або ж якось полегшити роботу мазальників (саме цього боялися найдужче). </note>
        <note xml:id="ukrainian_1982_cap34-n95" type="comm" target="quarantana/cap34.xml#c34_13210" targetEnd="quarantana/cap34.xml#c34_13304">Щоправда, крім прагнення ходити, наскільки це можливо, підібравшись і підперезавшись, у зовнішності кожної людини була помітна якась розпущеність і недбалість: довжелезні бороди у тих, хто звик їх носити; а ті, хто звичайно голився, тепер повідрощували їх; волосся на голові також довге й покуйовджене, не тільки через недбалість, звичайно породжувану безперестанним розпачем, але й унаслідок підозрілого ставлення до перукарів,— з-поміж них одного, такого собі Джанджакомо Мору, було схоплено й засуджено, як явного мазальника. Його ім'я, ганебно прославившись на якийсь час у місті, заслуговувало б на гучнішу славу й вічну жалість. </note>
        <note xml:id="ukrainian_1982_cap34-n96" type="comm" target="quarantana/cap34.xml#c34_13305" targetEnd="quarantana/cap34.xml#c34_13357">Більшість людей носила в одній руці палицю (а декотрі — навіть пістолет, як грізне попередження всякому, хто надумав би підступити надто близько), а в другій — запашні коржики або металеві чи дерев'яні порожнисті кулі з повкладуваними досередини губками, просоченими лікувальним оцтом. Їх раз у раз підіймали до носа або весь час тримали біля нього. </note>
        <note xml:id="ukrainian_1982_cap34-n97" type="comm" target="quarantana/cap34.xml#c34_13358" targetEnd="quarantana/cap34.xml#c34_13391">Декотрі носили прив'язаний до шиї слоїк з невеликою кількістю ртуті, цілком упевнені, що вона має властивість поглинати й затримувати в собі всяку заразу, й турботливо міняли цю ртутьчерез кожні два дні. </note>
        <note xml:id="ukrainian_1982_cap34-n98" type="comm" target="quarantana/cap34.xml#c34_13392" targetEnd="quarantana/cap34.xml#c34_13416">Знатні люди не тільки з'являлись без звичайного почту, але й нерідко — з кошиком у руці, коли йшли робити необхідні закупи. </note>
        <note xml:id="ukrainian_1982_cap34-n99" type="comm" target="quarantana/cap34.xml#c34_13417" targetEnd="quarantana/cap34.xml#c34_13434">Друзі, зустрічаючись на вулиці, сам на сам, вітали один одного здалеку, квапливим кивком. </note>
        <note xml:id="ukrainian_1982_cap34-n100" type="comm" target="quarantana/cap34.xml#c34_13435" targetEnd="quarantana/cap34.xml#c34_13506">Кожний перехожий мав чимало клопотів: доводилось обходити найрізноманітніші огидні й смертоносні перешкоди, що ними була всіяна, а де-не-де навіть захаращена земля. Всяк намагався триматися середини вулиці, як від страху перед новими покидьками або чимсь іще страшнішим, що могло випасти з будь-якого вікна, від страху перед отруйними порошками, які нібито часто сиплються звідти на перехожих, так і від страху перед стінами, що могли бути обмазані. </note>
        <note xml:id="ukrainian_1982_cap34-n101" type="comm" target="quarantana/cap34.xml#c34_13507" targetEnd="quarantana/cap34.xml#c34_13532">Отак невігластво й надто великий розпач створювали все нові тривоги й навіювали фальшиві побоювання замість розумних, рятівних заходів, повідкладуваних на майбутнє із самого початку. </note>
        <note xml:id="ukrainian_1982_cap34-n102" type="comm" target="quarantana/cap34.xml#c34_13533" targetEnd="quarantana/cap34.xml#c34_13598">Ми описали тільки найменш моторошне й найменш сумне з того, що можна було бачити довкола, ми говорили лише про здорових, заможних людей! Отож, змалювавши картини стількох страждань і пам'ятаючи про куди тяжчі, повз які нам іще доведеться провести читача, ми не станемо зараз затримуватися, розповідаючи про те, що за видовище були зачумлені, котрі ледве переставляли ноги або валялися на вулицях,— бідняки, жінки, діти. </note>
        <note xml:id="ukrainian_1982_cap34-n103" type="comm" target="quarantana/cap34.xml#c34_13599" targetEnd="quarantana/cap34.xml#c34_13636">Кожен свідок цього видовища міг, либонь, знайти якесь безнадійне втішення,— а це на нащадків справляє величезне й гнітюче враження,— утішення від свідомості того, що хтось усе-таки вижив. </note>
        <note xml:id="ukrainian_1982_cap34-n104" type="comm" target="quarantana/cap34.xml#c34_13637" targetEnd="quarantana/cap34.xml#c34_13679">Ренцо пройшов уже добрячий відтинок своєї дороги в цьому царстві розпачу, аж ураз, ще на досить великій відстані від вулиці, куди йому належало завернути, він зачув звідти неясний гул, з-посеред якого вирізнялося таке знайоме й страшне теленькання дзвоника. </note>
        <note xml:id="ukrainian_1982_cap34-n105" type="comm" target="quarantana/cap34.xml#c34_13680" targetEnd="quarantana/cap34.xml#c34_13778">Добувшися до рогу цієї вулиці, однієї з найширших у місті, він побачив на її середині чотири вози. І як ото на хлібному ринку люди снують туди й сюди, вантажачи й вивертаючи мішки, така метушня була й тут: одні монатті заходили до будинків, інші виходили звідти з вантажем на плечах і клали його на того або того воза. Декотрі з-них були в червоній, форменій одежі, інші — без цієї особливої прикмети, багато хто з іще мерзотнішою ознакою — різнобарвними султанами й китичками, якими ці огидні тварюки прикрашали себе, веселячись серед страшного загального горя. </note>
        <note xml:id="ukrainian_1982_cap34-n106" type="comm" target="quarantana/cap34.xml#c34_13779" targetEnd="quarantana/cap34.xml#c34_13791">Повсякчас із вікон лунали зловісні оклики: «Монатті, сюди!» </note>
        <note xml:id="ukrainian_1982_cap34-n107" type="comm" target="quarantana/cap34.xml#c34_13792" targetEnd="quarantana/cap34.xml#c34_13808">І з цього сумного зборища ще зловісніше озивався грубий голос: «Зараз, зараз!» </note>
        <note xml:id="ukrainian_1982_cap34-n108" type="comm" target="quarantana/cap34.xml#c34_13809" targetEnd="quarantana/cap34.xml#c34_13825">Мабуть, то були мешканці, які бурчали й квапили монатті, що відповідали їм лайкою. </note>
        <note xml:id="ukrainian_1982_cap34-n109" type="comm" target="quarantana/cap34.xml#c34_13826" targetEnd="quarantana/cap34.xml#c34_13870">Вибравшись на вулицю, Ренцо наддав ходи, намагаючись не зважати на перешкоди, хіба що тільки в разі необхідності, коли мав обходити їх. Та враз йому в очі впало щось незвичайне, що викликало співчуття, і то таке співчуття, яке змушувало спинити на ньому погляд, тож Ренцо мимоволі затримався. </note>
        <note xml:id="ukrainian_1982_cap34-n110" type="comm" target="quarantana/cap34.xml#c34_13871" targetEnd="quarantana/cap34.xml#c34_13927">На поріг одних дверей вийшла, прямуючи до сумного кортежу, жінка, чия зовнішність свідчила про пізню, але ще не минулу пору молодості. На її обличчі крізь серпанок смутку й горя проглядали сліди краси, не знищеної тяжким стражданням і смертельною тугою, тієї краси, млосної й водночас величної, яку мають люди ломбардської крові. </note>
        <note xml:id="ukrainian_1982_cap34-n111" type="comm" target="quarantana/cap34.xml#c34_13928" targetEnd="quarantana/cap34.xml#c34_13968">Хода її була стомлена, але не стареча, на очах не блищали сльози, проте було видно, що вона пролила їх чимало; в її стражданні видніла якась лагідність і затаєність, виказуючи душу, цілком свідому свого горя й готову перетерпіти його. </note>
        <note xml:id="ukrainian_1982_cap34-n112" type="comm" target="quarantana/cap34.xml#c34_13969" targetEnd="quarantana/cap34.xml#c34_13997">Та не тільки сам її вигляд, серед цього моря скорботи, викликав особливий жаль до неї й воскрешав це почуття, на той час давно погасле в потомлених серцях. </note>
        <note xml:id="ukrainian_1982_cap34-n113" type="comm" target="quarantana/cap34.xml#c34_13998" targetEnd="quarantana/cap34.xml#c34_14037">Вона несла в своїх обіймах мертву дівчинку років дев'яти, ошатно вбрану, з волоссям, розчісаним на проділь, у білосніжній одежі, неначе ці руки причепурили її до свята, вже давно обіцяного й тепер одержаного нею, як нагороду. </note>
        <note xml:id="ukrainian_1982_cap34-n114" type="comm" target="quarantana/cap34.xml#c34_14038" targetEnd="quarantana/cap34.xml#c34_14115">І дівчинка не лежала в неї на руках, а сиділа, прихилившись до материних грудей, мов жива; лише біла, ніби воскова ручка, важка й безживна, звисала збоку, і голова лежала на материному плечі в заціпенінні більшому, ніж сон. Про те, що то була мати, крім схожості, ясно промовляло обличчя тієї з них, котра ще була здатна щось відчувати. </note>
        <note xml:id="ukrainian_1982_cap34-n115" type="comm" target="quarantana/cap34.xml#c34_14116" targetEnd="quarantana/cap34.xml#c34_14134">Мерзенний монатті підійшов, щоб узяти з рук жінки дівчинку, однак з виглядом якоїсь незвичної для нього шанобливості, з мимовільним ваганням. </note>
        <note xml:id="ukrainian_1982_cap34-n116" type="comm" target="quarantana/cap34.xml#c34_14135" targetEnd="quarantana/cap34.xml#c34_14159">Але вона, відступивши назад, не виявляючи ні обурення, ні презирства, сказала: — Ні, заждіть, поки що не чіпайте її. Я сама хочу покласти її на воза. </note>
        <note xml:id="ukrainian_1982_cap34-n117" type="comm" target="quarantana/cap34.xml#c34_14160" targetEnd="quarantana/cap34.xml#c34_14179">Нате ось, візьміть.— Мовлячи це, вона розтулила руку, показуючи гаманець, і кинула його в підставлену руку монатті. </note>
        <note xml:id="ukrainian_1982_cap34-n118" type="comm" target="quarantana/cap34.xml#c34_14180" targetEnd="quarantana/cap34.xml#c34_14202">А відтак провадила далі: — Обіцяйте мені не знімати з неї жодної ниточки і не дозволити, щоб інші посміли зробити це. Закопайте її в землю так, як вона є. </note>
        <note xml:id="ukrainian_1982_cap34-n119" type="comm" target="quarantana/cap34.xml#c34_14203" targetEnd="quarantana/cap34.xml#c34_14243">Монатті притис руку до грудей, потому квапливо, можна сказати, шанобливо, скорше через незнайоме йому почуття, яке ніби скорило його, аніж через несподівану винагороду, кинувся звільняти на возі місце для маленької небіжчиці. </note>
        <note xml:id="ukrainian_1982_cap34-n120" type="comm" target="quarantana/cap34.xml#c34_14244" targetEnd="quarantana/cap34.xml#c34_14276">Поцілувавши дочку в чоло, мати поклала її туди, наче на постіль, поправила її, прикрила білим покривалом і мовила останні слова: — Прощавай, Чечіліє, спочивай в мирі! </note>
        <note xml:id="ukrainian_1982_cap34-n121" type="comm" target="quarantana/cap34.xml#c34_14277" targetEnd="quarantana/cap34.xml#c34_14284">Сьогодні ввечері прийдемо й ми, щоб уже ніколи не розлучатися. </note>
        <note xml:id="ukrainian_1982_cap34-n122" type="comm" target="quarantana/cap34.xml#c34_14285" targetEnd="quarantana/cap34.xml#c34_14318">А поки що — молись за нас, а я молитимусь за тебе й за інших.— Потім, повернувшись до монатті, вона сказала:— Надвечір, коли проїжджатимете мимо, підніметесь нагору забрати мене — і не саму. </note>
        <note xml:id="ukrainian_1982_cap34-n123" type="comm" target="quarantana/cap34.xml#c34_14319" targetEnd="quarantana/cap34.xml#c34_14345">Мовивши це, вона повернулася до будинку і десь за хвилину з'явилась у вікні, тримаючи в обіймах другу дівчинку, трохи меншу, ще живу, але вже з печаттю смерті на обличчі. </note>
        <note xml:id="ukrainian_1982_cap34-n124" type="comm" target="quarantana/cap34.xml#c34_14346" targetEnd="quarantana/cap34.xml#c34_14366">Жінка стояла і, здригаючись, дивилась на цей негідний похорон своєї старшої дочки, поки віз рушив з місця і вона могла його бачити. Потім жінка зникла. </note>
        <note xml:id="ukrainian_1982_cap34-n125" type="comm" target="quarantana/cap34.xml#c34_14367" targetEnd="quarantana/cap34.xml#c34_14410">Та й що залишалось їй робити, як не вкласти в постіль свою єдину ще живу дитину й самій лягти поряд, щоб померти вкупі? Отак під ударом коси, яка стинає на луці всі трави, уже пишно розквітла на стеблі квітка падає разом з іще ледь розкритим пуп'янком. </note>
        <note xml:id="ukrainian_1982_cap34-n126" type="comm" target="quarantana/cap34.xml#c34_14411" targetEnd="quarantana/cap34.xml#c34_14429">— О господи! — вигукнув Ренцо.— Зглянься на неї, прийми до себе і її, і маля. О, скільки вони страждали, скільки страждали! </note>
        <note xml:id="ukrainian_1982_cap34-n127" type="comm" target="quarantana/cap34.xml#c34_14430" targetEnd="quarantana/cap34.xml#c34_14484">Отямившись від цього незвичайного потрясіння й намагаючись знову пригадати свій шлях, щоб вирішити, в який бік йому податися першою вулицею, праворуч чи ліворуч, він раптом зачув звідти новий незрозумілий шум — владні окрики упереміш із глухим стогоном, жіночим плачем і дитячим вереском. </note>
        <note xml:id="ukrainian_1982_cap34-n128" type="comm" target="quarantana/cap34.xml#c34_14485" targetEnd="quarantana/cap34.xml#c34_14495">Ренцо рушив далі зі звичним сумним і неясним сподіванням в душі. </note>
        <note xml:id="ukrainian_1982_cap34-n129" type="comm" target="quarantana/cap34.xml#c34_14496" targetEnd="quarantana/cap34.xml#c34_14514">Діставшися до перехрестя, він побачив з одного боку безладний натовп, що рухався назустріч, і спинився, щоб пропустити його. </note>
        <note xml:id="ukrainian_1982_cap34-n130" type="comm" target="quarantana/cap34.xml#c34_14515" targetEnd="quarantana/cap34.xml#c34_14604">То були хворі, яких вели до лазарету. Одні, грубо підштовхувані, даремно намагались опиратися, вигукуючи, що хочуть померти в своїй постелі, й відповідаючи марними прокльонами на лайку та окрики монатті з супроводу. Інші йшли мовчки, не виявляючи ні скорботи, ані будь-якого іншого почуття, наче побожеволівши. Жінки з немовлятами на руках; діти, налякані окриками, стогонами і всім оцим зборищем дужче, ніж неясним страхом смерті, з голосними зойками кликали відсутніх матерів і рвалися додому. </note>
        <note xml:id="ukrainian_1982_cap34-n131" type="comm" target="quarantana/cap34.xml#c34_14605" targetEnd="quarantana/cap34.xml#c34_14648">Та де там! Може, мати, про яку вони думали, що вона спить удома в своєму ліжку, впала на нього, несподівано заскочена чумою, й лежить там тепер непритомна, поки її відвезуть на возі до лазарету або й просто в могилу, якщо віз приїде надто пізно. </note>
        <note xml:id="ukrainian_1982_cap34-n132" type="comm" target="quarantana/cap34.xml#c34_14649" targetEnd="quarantana/cap34.xml#c34_14682">А можливо,— о лихо, гідне ще більш гірких сліз,— ця мати, пригнічена власними муками, забула про все, навіть про своїх дітей, і думала тільки про одне: умерти з миром. </note>
        <note xml:id="ukrainian_1982_cap34-n133" type="comm" target="quarantana/cap34.xml#c34_14683" targetEnd="quarantana/cap34.xml#c34_14755">Та все ж і серед цього загального сум'яття подивувалися приклади стійкості й людинолюбства: батьки, матері, брати, сини, подружжя підтримували своїх близьких, шепочучи їм слова втішення, і не лише самі дорослі, але й маленькі дівчатка та хлопчики, тягнучи своїх молодших братиків та сестричок, з розважливістю й співчуттям дорослих умовляли їх бути слухняними, запевняючи, що їх ведуть у таке місце, де їх доглядатимуть, щоб вилікувати. </note>
        <note xml:id="ukrainian_1982_cap34-n134" type="comm" target="quarantana/cap34.xml#c34_14756" targetEnd="quarantana/cap34.xml#c34_14778">Під час цього сумного й зворушливого видовища одна думка непокоїла й безперестань хвилювала нашого подорожнього. </note>
        <note xml:id="ukrainian_1982_cap34-n135" type="comm" target="quarantana/cap34.xml#c34_14779" targetEnd="quarantana/cap34.xml#c34_14791">Адже будинок, що його Ренцо шукав, мав стояти десь поблизу, і хто знає, може, саме в цьому натовпі... </note>
        <note xml:id="ukrainian_1982_cap34-n136" type="comm" target="quarantana/cap34.xml#c34_14792" targetEnd="quarantana/cap34.xml#c34_14819">Та коли вся юрба пройшла мимо і сумнів розвіявся, Ренцо звернувся до монатті, який ішов позаду, й спитав його про вулицю та про будинок дона Ферранте. </note>
        <note xml:id="ukrainian_1982_cap34-n137" type="comm" target="quarantana/cap34.xml#c34_14820" targetEnd="quarantana/cap34.xml#c34_14827">«Забирайся к бісу, телепню!» — пролунало у відповідь. </note>
        <note xml:id="ukrainian_1982_cap34-n138" type="comm" target="quarantana/cap34.xml#c34_14828" targetEnd="quarantana/cap34.xml#c34_14866">Ренцо й не подумав відповісти на це, як належало б, але, помітивши за два-три кроки комісара, що завершував процесію і мав трохи більш людський вигляд, звернувся до нього з тим самим запитанням. </note>
        <note xml:id="ukrainian_1982_cap34-n139" type="comm" target="quarantana/cap34.xml#c34_14867" targetEnd="quarantana/cap34.xml#c34_14886">Цей, показавши палицею туди, звідки йшов сам, відповів: «Перша вулиця праворуч, останній великий будинок ліворуч». </note>
        <note xml:id="ukrainian_1982_cap34-n140" type="comm" target="quarantana/cap34.xml#c34_14887" targetEnd="quarantana/cap34.xml#c34_14901">З новою й ще більшою тривогою в душі юнак попрямував у вказаному напрямку. </note>
        <note xml:id="ukrainian_1982_cap34-n141" type="comm" target="quarantana/cap34.xml#c34_14902" targetEnd="quarantana/cap34.xml#c34_14949">Невдовзі він опинився на тій вулиці й відразу побачив будинок серед інших, набагато нижчих і бідніших. Ренцо підійшов до замкнутого парадного входу, взявся рукою за дверний молоток і потримав його якийсь час у висячому положенні, неначе вагаючись перед урною, перш ніж вийняти квиточок, де написано «життя» або «смерть». </note>
        <note xml:id="ukrainian_1982_cap34-n142" type="comm" target="quarantana/cap34.xml#c34_14950" targetEnd="quarantana/cap34.xml#c34_14958">Нарешті він підняв молоток, і пролунав рішучий стукіт. </note>
        <note xml:id="ukrainian_1982_cap34-n143" type="comm" target="quarantana/cap34.xml#c34_14959" targetEnd="quarantana/cap34.xml#c34_14986">За кілька хвилин прочинилось віконце, з якого виткнулася голова старої, придивляючись, хто б це міг бути. Переляканий вигляд її обличчя ніби запитував: «Монатті? Волоцюги? Комісари? Мазальники? </note>
        <note xml:id="ukrainian_1982_cap34-n144" type="comm" target="quarantana/cap34.xml#c34_14987" targetEnd="quarantana/cap34.xml#c34_15012">Чорти?» — Найласкавіша синьйоро,— дивлячись на неї, промовив Ренцо не дуже впевненим голосом,— чи не живе тут сільська дівчина, на ймення Лючія? </note>
        <note xml:id="ukrainian_1982_cap34-n145" type="comm" target="quarantana/cap34.xml#c34_15013" targetEnd="quarantana/cap34.xml#c34_15024">— Її тут уже немає, йдіть собі,— відповіла жінка, збираючись зачинити вікно. </note>
        <note xml:id="ukrainian_1982_cap34-n146" type="comm" target="quarantana/cap34.xml#c34_15025" targetEnd="quarantana/cap34.xml#c34_15028">— Одну хвилинку, на бога. </note>
        <note xml:id="ukrainian_1982_cap34-n147" type="comm" target="quarantana/cap34.xml#c34_15029" targetEnd="quarantana/cap34.xml#c34_15032">Невже її тут уже немає? </note>
        <note xml:id="ukrainian_1982_cap34-n148" type="comm" target="quarantana/cap34.xml#c34_15033" targetEnd="quarantana/cap34.xml#c34_15033">То де ж вона? </note>
        <note xml:id="ukrainian_1982_cap34-n149" type="comm" target="quarantana/cap34.xml#c34_15034" targetEnd="quarantana/cap34.xml#c34_15040">— У лазареті,— і жінка знов почала зачиняти вікно. </note>
        <note xml:id="ukrainian_1982_cap34-n150" type="comm" target="quarantana/cap34.xml#c34_15041" targetEnd="quarantana/cap34.xml#c34_15047">— Зачекайте хвилинку, ради всього святого! </note>
        <note xml:id="ukrainian_1982_cap34-n151" type="comm" target="quarantana/cap34.xml#c34_15048" targetEnd="quarantana/cap34.xml#c34_15050">У неї чума? </note>
        <note xml:id="ukrainian_1982_cap34-n152" type="comm" target="quarantana/cap34.xml#c34_15051" targetEnd="quarantana/cap34.xml#c34_15051">— Авжеж. </note>
        <note xml:id="ukrainian_1982_cap34-n153" type="comm" target="quarantana/cap34.xml#c34_15052" targetEnd="quarantana/cap34.xml#c34_15054">Подумаєш, що ж тут дивного? </note>
        <note xml:id="ukrainian_1982_cap34-n154" type="comm" target="quarantana/cap34.xml#c34_15055" targetEnd="quarantana/cap34.xml#c34_15055">Ідіть собі. </note>
        <note xml:id="ukrainian_1982_cap34-n155" type="comm" target="quarantana/cap34.xml#c34_15056" targetEnd="quarantana/cap34.xml#c34_15058">— Який-бо я нещасний! </note>
        <note xml:id="ukrainian_1982_cap34-n156" type="comm" target="quarantana/cap34.xml#c34_15059" targetEnd="quarantana/cap34.xml#c34_15062">Постривайте! Вона тяжко хвора? </note>
        <note xml:id="ukrainian_1982_cap34-n157" type="comm" target="quarantana/cap34.xml#c34_15063" targetEnd="quarantana/cap34.xml#c34_15065">І давно? </note>
        <note xml:id="ukrainian_1982_cap34-n158" type="comm" target="quarantana/cap34.xml#c34_15066" targetEnd="quarantana/cap34.xml#c34_15072">Але тим часом вікцо захряпнулося по-справжньому. </note>
        <note xml:id="ukrainian_1982_cap34-n159" type="comm" target="quarantana/cap34.xml#c34_15073" targetEnd="quarantana/cap34.xml#c34_15085">— Найласкавіша синьйоро, на бога, одне тільки слово! В ім'я ваших загиблих близьких! </note>
        <note xml:id="ukrainian_1982_cap34-n160" type="comm" target="quarantana/cap34.xml#c34_15086" targetEnd="quarantana/cap34.xml#c34_15092">Адже я вас ні про що більше не питаю. </note>
        <note xml:id="ukrainian_1982_cap34-n161" type="comm" target="quarantana/cap34.xml#c34_15093" targetEnd="quarantana/cap34.xml#c34_15098">Послухайте лишень! Та всі його благання залишились голосом волаючого в пустелі. </note>
        <note xml:id="ukrainian_1982_cap34-n162" type="comm" target="quarantana/cap34.xml#c34_15099" targetEnd="quarantana/cap34.xml#c34_15130">Вражений такою смутною звісткою й розлютований таким обходженням, Ренцо знову схопився за молоток; спираючись рукою на двері, він стискав і крутив його, нарешті підняв, щоб з горя постукати ще раз, але так і завмер, тримаючи його в повітрі. </note>
        <note xml:id="ukrainian_1982_cap34-n163" type="comm" target="quarantana/cap34.xml#c34_15131" targetEnd="quarantana/cap34.xml#c34_15156">В такому збудженому стані він обернувся подивитися, чи поблизу немає якого-небудь сусіда,— можливо, від нього вдалося б почути точніші відомості, яку-небудь вказівку або натяк. </note>
        <note xml:id="ukrainian_1982_cap34-n164" type="comm" target="quarantana/cap34.xml#c34_15157" targetEnd="quarantana/cap34.xml#c34_15243">Та першою і єдиною людиною, що її він побачив кроків за двадцять від себе, виявилась іще одна стара жінка. Її обличчя виказувало жах, ненависть, нетерплячку й злість, очі якось дивно блукали, вони водночас дивилися і на Ренцо, і кудись удалину. Рот їй був широко розкритий, здавалося, вона ось-ось закричить на все горло, але воднораз жінка ніби затамувала дух. Вона рвучко випростувала вгору свої сухорляві руки, то розчепірюючи, то стискаючи поморщені, схожі на пазурі, пальці, немов збираючись схопити щось. З усього було видно, що їй хотілося згукати народ, але так, щоб незнайомець цього, не помітив. </note>
        <note xml:id="ukrainian_1982_cap34-n165" type="comm" target="quarantana/cap34.xml#c34_15244" targetEnd="quarantana/cap34.xml#c34_15257">Коли їхні погляди зустрілися, вона, зробившись іще огиднішою, задрижала, ніби спіймана на місці злочину. </note>
        <note xml:id="ukrainian_1982_cap34-n166" type="comm" target="quarantana/cap34.xml#c34_15258" targetEnd="quarantana/cap34.xml#c34_15293">— Що за чортівня,— почав був Ренцо, і собі підносячи руку в бік жінки, але та, згубивши надію, заскочити його зненацька, випустила крик, який доти стримувала. — Мазальник! Тримай його, тримай мазальника! — Хто? Я? </note>
        <note xml:id="ukrainian_1982_cap34-n167" type="comm" target="quarantana/cap34.xml#c34_15294" targetEnd="quarantana/cap34.xml#c34_15313">Ох ти ж, відьма клята! Ти замовкнеш чи ні! — закричав Ренцо й підскочив до неї, щоб налякати й змусити замовкнути. </note>
        <note xml:id="ukrainian_1982_cap34-n168" type="comm" target="quarantana/cap34.xml#c34_15314" targetEnd="quarantana/cap34.xml#c34_15325">Але він одразу зметикував, що, мабуть, насамперед треба подумати про себе. </note>
        <note xml:id="ukrainian_1982_cap34-n169" type="comm" target="quarantana/cap34.xml#c34_15326" targetEnd="quarantana/cap34.xml#c34_15363">На пронизливий вереск старої звідусіль стали, збігатися люди, щоправда, не так багато, як це бувало в подібних випадках місяців три тому, та все ж їх було більше ніж досить, щоб на свій розсуд учинити розправу над однією людиною. </note>
        <note xml:id="ukrainian_1982_cap34-n170" type="comm" target="quarantana/cap34.xml#c34_15364" targetEnd="quarantana/cap34.xml#c34_15403">Тієї ж миті знову розчинилося вікно, й нещодавня грубіянка, цього разу зовсім вихилившись назовні, також заходилася горлати: — Хапайте його, хапайте! Певно, він із отих негідників, які вештаються всюди й мажуть двері добрим людям! </note>
        <note xml:id="ukrainian_1982_cap34-n171" type="comm" target="quarantana/cap34.xml#c34_15404" targetEnd="quarantana/cap34.xml#c34_15442">Ренцо не став довго розмірковувати: він одразу збагнув, що краще втекти від розлюченої юрби, аніж порозумітися з нею. Зиркнув праворуч, ліворуч, прикинув, де найменше народу, й шмигнув у той бік. </note>
        <note xml:id="ukrainian_1982_cap34-n172" type="comm" target="quarantana/cap34.xml#c34_15443" targetEnd="quarantana/cap34.xml#c34_15490">Відштовхнувши когось, він звалив першого, який перегородив йому шлях, дужим ударом у груди відкинув кроків на вісім другого, що підбіг йому навстріч, і щодуху помчав геть, розмахуючи своїм вузлуватим кулаком, погрожуючи всякому, хто б надумав стати впоперек дороги. </note>
        <note xml:id="ukrainian_1982_cap34-n173" type="comm" target="quarantana/cap34.xml#c34_15491" targetEnd="quarantana/cap34.xml#c34_15514">Попереду вулиця була порожня, але за спиною він чув загрозливий тупіт і ще грізніші розпачливі вигуки: «Тримайте, тримайте його! Тримайте мазальника!» </note>
        <note xml:id="ukrainian_1982_cap34-n174" type="comm" target="quarantana/cap34.xml#c34_15515" targetEnd="quarantana/cap34.xml#c34_15528">Ренцо не знав, коли його переслідувачі відстануть, не бачив, де можна було б від них сховатися. </note>
        <note xml:id="ukrainian_1982_cap34-n175" type="comm" target="quarantana/cap34.xml#c34_15529" targetEnd="quarantana/cap34.xml#c34_15592">Гнів його перейшов в шаленство, тривогу заступив розпач. В очах потьмарилося, він схопився за ніж, висмикнув його з піхов, спинився й обернувся — його обличчя було таке зле та люте, яким не бувало жодного разу в житті. Випроставши руку і потрясаючи в повітрі блискотливим лезом, він закричав: — У кого стане духу, хай виходить уперед, мерзотник! Я його ось цим так мазну, що довго пам'ятатиме! </note>
        <note xml:id="ukrainian_1982_cap34-n176" type="comm" target="quarantana/cap34.xml#c34_15593" targetEnd="quarantana/cap34.xml#c34_15640">Але з подивом і неясним почуттям деякого заспокоєння він побачив, що його переслідувачі вже спинилися й нерішуче тупцяють на місці, горлаючи далі, розмахуючи руками в повітрі, наче біснуваті, й роблячи якісь знаки, мабуть, людям позаду нього. </note>
        <note xml:id="ukrainian_1982_cap34-n177" type="comm" target="quarantana/cap34.xml#c34_15641" targetEnd="quarantana/cap34.xml#c34_15700">Ренцо озирнувся й побачив воза, що під'їжджав (за хвилину до цього від хвилювання він не помітив його), ба навіть цілу валку похоронних возів з їхнім звичним супроводом. А позаду, на деякій відстані від них, виднів іще один гурт людей, яким, певно, теж хотілося накинутись на мазальника, щоб розправитися з ним, але їм заважала, все та сама перешкода. </note>
        <note xml:id="ukrainian_1982_cap34-n178" type="comm" target="quarantana/cap34.xml#c34_15701" targetEnd="quarantana/cap34.xml#c34_15759">Опинившись між двох вогнів, Ренцо вмить зміркував: саме те, що лякало їх, змогло б прислужитися йому для порятунку. Він подумав, що коли це так, то немає чого гидувати: вклавши ножа в піхви, він відскочив убік і кинувся бігти просто до возів. Минувши першого, він помітив на другому багато вільного місця. </note>
        <note xml:id="ukrainian_1982_cap34-n179" type="comm" target="quarantana/cap34.xml#c34_15760" targetEnd="quarantana/cap34.xml#c34_15780">Примірившись, Ренцо стрибнув і опинився на возі, твердо стоячи на правій нозі, дриґаючи в повітрі лівою, з піднятими догори руками. </note>
        <note xml:id="ukrainian_1982_cap34-n180" type="comm" target="quarantana/cap34.xml#c34_15781" targetEnd="quarantana/cap34.xml#c34_15818">— Молодець! Молодець! — в один голос гукнули монатті, з яких одні супроводили валку пішки, інші сиділи на возах, а ще інші (коли вже не приховувати найжахливішого й розповідати все, як воно було) — просто на трупах, по черзі пригощаючись із великої сулії.— Ну й молодець! </note>
        <note xml:id="ukrainian_1982_cap34-n181" type="comm" target="quarantana/cap34.xml#c34_15819" targetEnd="quarantana/cap34.xml#c34_15821">Чиста робота! </note>
        <note xml:id="ukrainian_1982_cap34-n182" type="comm" target="quarantana/cap34.xml#c34_15822" targetEnd="quarantana/cap34.xml#c34_15846">— Ти прийшов шукати захисту в монатті? Вважай, що ти в церкві,— мовив один із двох, що сиділи на возі, куди забрався Ренцо. </note>
        <note xml:id="ukrainian_1982_cap34-n183" type="comm" target="quarantana/cap34.xml#c34_15847" targetEnd="quarantana/cap34.xml#c34_15867">Більшість переслідувачів при наближенні валки покидалися геть і повтікали, не перестаючи кричати: «Тримайте, тримайте мазальника!» </note>
        <note xml:id="ukrainian_1982_cap34-n184" type="comm" target="quarantana/cap34.xml#c34_15868" targetEnd="quarantana/cap34.xml#c34_15897">Інші відступали повільніше, щокрок зупиняючись, і, повертаючи до Ренцо розлючені обличчя, погрозливо вимахували руками. А він відповідав їм з воза, потрясаючи в повітрі кулаками. </note>
        <note xml:id="ukrainian_1982_cap34-n185" type="comm" target="quarantana/cap34.xml#c34_15898" targetEnd="quarantana/cap34.xml#c34_15939">— Постривайте, ось я вам зараз покажу,— мовив один монатті. Зірвавши з якогось трупа брудний клапоть, він нашвидкуруч зав'язав його вузлом і, вхопивши за один кінець та піднявши мов пращу, прицілився в цих упертих переслідувачів. А тоді, вдавши, ніби збирається метнути в них ганчірку, закричав:— Ось вам, негідники! </note>
        <note xml:id="ukrainian_1982_cap34-n186" type="comm" target="quarantana/cap34.xml#c34_15940" targetEnd="quarantana/cap34.xml#c34_15964">Після цього погрозливого поруху всі переслідувачі кинулись урозтіч, і Ренцо побачив тільки спини та п'яти, що замелькали в повітрі, ніби киянки на сукновальні. </note>
        <note xml:id="ukrainian_1982_cap34-n187" type="comm" target="quarantana/cap34.xml#c34_15965" targetEnd="quarantana/cap34.xml#c34_15985">Серед монатті залунав переможний крик, вибух бурхливого реготу та протягле тюкання навздогін утікачам. — Отак! </note>
        <note xml:id="ukrainian_1982_cap34-n188" type="comm" target="quarantana/cap34.xml#c34_15986" targetEnd="quarantana/cap34.xml#c34_16009">Бачиш, як ми вміємо заступатися за добрих людей,— мовив, звертаючись до Ренцо, монатті, що розігнав юрбу.— Кожен з нас вартий сотні цих боягузів. </note>
        <note xml:id="ukrainian_1982_cap34-n189" type="comm" target="quarantana/cap34.xml#c34_16010" targetEnd="quarantana/cap34.xml#c34_16026">— І то правда, адже я, можна сказати, зобов'язаний вам своїм життям,— відповів Ренцо.— Дякую вам від щирого серця. </note>
        <note xml:id="ukrainian_1982_cap34-n190" type="comm" target="quarantana/cap34.xml#c34_16027" targetEnd="quarantana/cap34.xml#c34_16042">— За що? — спитав монатті.— Ти на це заслуговуєш: відразу видно, хороший хлопець. </note>
        <note xml:id="ukrainian_1982_cap34-n191" type="comm" target="quarantana/cap34.xml#c34_16043" targetEnd="quarantana/cap34.xml#c34_16081">І добре робиш, що мажеш цю наволоч. Маж їх, нищ до решти. Вони тільки тоді чогось варті, коли поздихають. А то вони онде у винагороду за життя, яким ми живемо, лише кленуть нас та кажуть, що всіх перевішають, тільки-но скінчиться моровиця. </note>
        <note xml:id="ukrainian_1982_cap34-n192" type="comm" target="quarantana/cap34.xml#c34_16082" targetEnd="quarantana/cap34.xml#c34_16104">Але ні, всім їм буде капець раніше, ніж чумі. А виживуть самі тільки монатті. Радітимемо й пиячитимемо на весь Мілан. </note>
        <note xml:id="ukrainian_1982_cap34-n193" type="comm" target="quarantana/cap34.xml#c34_16105" targetEnd="quarantana/cap34.xml#c34_16150">— Хай живе чума, смерть черні! — вигукнув другий і, виголосивши такий чудовий тост, приклався до сулії, тримаючи її обіруч; підстрибуючи на вибоях, він добряче сьорбнув, а тоді простягнув сулію Ренцо, мовивши: — Випий-но за наше здоров'я. </note>
        <note xml:id="ukrainian_1982_cap34-n194" type="comm" target="quarantana/cap34.xml#c34_16151" targetEnd="quarantana/cap34.xml#c34_16173">— Бажаю його вам усім від щирого серця,— відповів Ренцо,— але мені не хочеться пити, та й немаю бажання пиячити в такий час. </note>
        <note xml:id="ukrainian_1982_cap34-n195" type="comm" target="quarantana/cap34.xml#c34_16174" targetEnd="quarantana/cap34.xml#c34_16198">— Ти, видно, добряче налякався,— мовив монатті,— хоч наче і простий хлопчина. Не з твоїм обличчям бути мазальником. </note>
        <note xml:id="ukrainian_1982_cap34-n196" type="comm" target="quarantana/cap34.xml#c34_16199" targetEnd="quarantana/cap34.xml#c34_16204">— Всяк ухитряється, як уміє,— вкинув другий. </note>
        <note xml:id="ukrainian_1982_cap34-n197" type="comm" target="quarantana/cap34.xml#c34_16205" targetEnd="quarantana/cap34.xml#c34_16249">— А дай-но мені,— озвався один з тих, що йшли пішки поряд з возом,— я теж хочу сьорбнути ще раз за здоров'я її господаря, який потрапив сюди, до оцієї чудової компанії... онде, саме в отому розкішному екіпажі. </note>
        <note xml:id="ukrainian_1982_cap34-n198" type="comm" target="quarantana/cap34.xml#c34_16250" targetEnd="quarantana/cap34.xml#c34_16269">І він з диявольською посмішкою кивнув у бік воза, що їхав перед бідолахою Ренцо. </note>
        <note xml:id="ukrainian_1982_cap34-n199" type="comm" target="quarantana/cap34.xml#c34_16270" targetEnd="quarantana/cap34.xml#c34_16305">Потому, зробивши поважне обличчя, яке відразу прибрало ще зловіснішого й огиднішого виразу, він шанобливо вклонився туди й провадив далі: — Чи не дозволите, шановний господарю, жалюгідному монатті покуштувати винця з вашого льоху? </note>
        <note xml:id="ukrainian_1982_cap34-n200" type="comm" target="quarantana/cap34.xml#c34_16306" targetEnd="quarantana/cap34.xml#c34_16322">Як зволите бачити, так уже ведеться в житті: ми якраз ті, що посадовили вас до карети й веземо тепер на дачу. </note>
        <note xml:id="ukrainian_1982_cap34-n201" type="comm" target="quarantana/cap34.xml#c34_16323" targetEnd="quarantana/cap34.xml#c34_16340">І знов-таки, вино погане діє на синьйорів, а ось у бідних монатті шлунок куди здоровіший. </note>
        <note xml:id="ukrainian_1982_cap34-n202" type="comm" target="quarantana/cap34.xml#c34_16341" targetEnd="quarantana/cap34.xml#c34_16400">І, взявши під регіт товаришів сулію, він високо підняв її, однак, перш ніж випити, повернувся до Ренцо, пильно подивився на нього й сказав з презирливим співчуттям: — Певно, диявол, з яким ти уклав угоду, ще дуже молодий: не нагодились би ми тобі на порятунок, не дуже б він тебе вирятував. </note>
        <note xml:id="ukrainian_1982_cap34-n203" type="comm" target="quarantana/cap34.xml#c34_16401" targetEnd="quarantana/cap34.xml#c34_16412">І під новий вибух реготу присмоктався до сулії. </note>
        <note xml:id="ukrainian_1982_cap34-n204" type="comm" target="quarantana/cap34.xml#c34_16413" targetEnd="quarantana/cap34.xml#c34_16424">— А нам? А нам? — закричало кілька голосів з переднього воза. </note>
        <note xml:id="ukrainian_1982_cap34-n205" type="comm" target="quarantana/cap34.xml#c34_16425" targetEnd="quarantana/cap34.xml#c34_16477">Хитрюга, нацмулившись донесхочу, обіруч подав сулію своїм побратимам, які заходилися пити з неї по черзі, доки один, спорожнивши посудину до дна, вхопив її за шийку, покрутив нею в повітрі і з вигуком: «Хай живе чума!» — так пожбурив на бруківку, аж сулія розлетілася на дрібні скалки. </note>
        <note xml:id="ukrainian_1982_cap34-n206" type="comm" target="quarantana/cap34.xml#c34_16478" targetEnd="quarantana/cap34.xml#c34_16497">Потім він затяг пісеньку монатті, і її відразу підхопили інші голоси цього мерзенного хору. </note>
        <note xml:id="ukrainian_1982_cap34-n207" type="comm" target="quarantana/cap34.xml#c34_16498" targetEnd="quarantana/cap34.xml#c34_16533">Пекельна мелодія, упереміш із калатанням дзвоників, скрипом возів та кінським тупотом, гучно лунала в безлюдній мовчанці вулиць і, відлунюючи в будинках, болісно стискала серця нечисленних уцілілих мешканців. </note>
        <note xml:id="ukrainian_1982_cap34-n208" type="comm" target="quarantana/cap34.xml#c34_16534" targetEnd="quarantana/cap34.xml#c34_16550">Та що тільки не може часом стати в пригоді? Що тільки не може в деяких випадках дати задоволення? </note>
        <note xml:id="ukrainian_1982_cap34-n209" type="comm" target="quarantana/cap34.xml#c34_16551" targetEnd="quarantana/cap34.xml#c34_16591">Всього лише кілька хвилин тому небезпека зробила для Ренцо більш ніж стерпним товариство цих мертвих і цих живих. А тепер ця пісня, позбавивши його від такого неприємного спілкування з монатті, стала для його вух музикою,— і то, я ладен сказати, бажаною. </note>
        <note xml:id="ukrainian_1982_cap34-n210" type="comm" target="quarantana/cap34.xml#c34_16592" targetEnd="quarantana/cap34.xml#c34_16663">Ще не зовсім отямившись, з сум'яттям у душі він тим часом подумки палко дякував провидінню за те, що викрутився з такого скрутного становища, не постраждавши самі не завдавши шкоди нікому. Тепер він благав провидіння, аби воно допомогло йому спекатися й своїх рятівників. Ренцо пильнував, поглядаючи то на них, то на вулицю, ловлячи момент, щоб тихенько скочити з воза й не дати їм змоги зчинити шум і влаштувати скандал, який міг би викликати підозру перехожих. </note>
        <note xml:id="ukrainian_1982_cap34-n211" type="comm" target="quarantana/cap34.xml#c34_16664" targetEnd="quarantana/cap34.xml#c34_16682">Раптом на Одному розі місце здалось Ренцо знайомим. Він став придивлятися уважніше: так воно і є. </note>
        <note xml:id="ukrainian_1982_cap34-n212" type="comm" target="quarantana/cap34.xml#c34_16683" targetEnd="quarantana/cap34.xml#c34_16684">Знаєте, де він опинився? </note>
        <note xml:id="ukrainian_1982_cap34-n213" type="comm" target="quarantana/cap34.xml#c34_16685" targetEnd="quarantana/cap34.xml#c34_16706">На вулиці біля Східних воріт, на тій самій вулиці, якою місяців двадцять тому він так спокійно зайшов до Мілана і так поквапно з нього пішов. </note>
        <note xml:id="ukrainian_1982_cap34-n214" type="comm" target="quarantana/cap34.xml#c34_16707" targetEnd="quarantana/cap34.xml#c34_16741">Ренцо відразу згадав, що дорога звідси вела просто до лазарету. І, опинившись без усяких пошуків і розпитів на потрібній йому вулиці, він побачив у цьому вказівку провидіння й гарну призвістку на майбутнє. </note>
        <note xml:id="ukrainian_1982_cap34-n215" type="comm" target="quarantana/cap34.xml#c34_16742" targetEnd="quarantana/cap34.xml#c34_16777">Саме тут назустріч возам вийшов комісар, гукаючи до монатті, щоб вони зупинили коней, і ще щось не зовсім зрозуміле. Валка спинилася, співи заступила галаслива сварка. </note>
        <note xml:id="ukrainian_1982_cap34-n216" type="comm" target="quarantana/cap34.xml#c34_16778" targetEnd="quarantana/cap34.xml#c34_16806">Один із монатті, який сидів на возі поряд з Ренцо, стрибнув додолу, і Ренцо, сказавши другому: — Спасибі вам за вашу добрість, хай вам віддячить за це господь,— стрибнув у протилежний бік. </note>
        <note xml:id="ukrainian_1982_cap34-n217" type="comm" target="quarantana/cap34.xml#c34_16807" targetEnd="quarantana/cap34.xml#c34_16819">— Іди, йди собі, бідний мазальничку,— відповів той,— де вже тобі розправитися з Міланом. </note>
        <note xml:id="ukrainian_1982_cap34-n218" type="comm" target="quarantana/cap34.xml#c34_16820" targetEnd="quarantana/cap34.xml#c34_16826">На щастя, не було кому почути ці слова. </note>
        <note xml:id="ukrainian_1982_cap34-n219" type="comm" target="quarantana/cap34.xml#c34_16827" targetEnd="quarantana/cap34.xml#c34_16898">Валка спинилася по лівий бік вулиці, Ренцо квапливо перейшов на правий бік і, тримаючись попід стіною, побіг підтюпцем до мосту. Перейшовши його й рухаючись далі через передмістя, він упізнав монастир капуцинів. Підступивши аж до воріт, він побачив ріг лазарету, пройшов повз решітку, і перед ним постала картина всього огородженого ззовні простору,— тільки легенький натяк на те, що робилося в чумному лазареті всередині, і все ж — величезна, вражаюча, неописанна картина. </note>
        <note xml:id="ukrainian_1982_cap34-n220" type="comm" target="quarantana/cap34.xml#c34_16899" targetEnd="quarantana/cap34.xml#c34_16966">Уподовж двох стін, які видно всякому, хто дивиться на лазарет із цього боку, кишів народ. Хворі групами плентали до своїх бараків. Декотрі сиділи або лежали край рову, що оточував будівлю. Може, їм бракувало снаги дістатися до приміщення, а може, вони, в розпачі вийшовши звідти, вже не мали більше сили рухатися. </note>
        <note xml:id="ukrainian_1982_cap34-n221" type="comm" target="quarantana/cap34.xml#c34_16967" targetEnd="quarantana/cap34.xml#c34_17020">Були й такі нещасні, які бродили ніби в прострації, а чимало з них і справді не пам'ятали себе: один натхненно оповідав свої марення якомусь нещасному, що лежав поряд, звалений хворобою; другий впав у шаленство; третій з усмішкою роззирався довкола, неначе був присутній на веселій виставі. </note>
        <note xml:id="ukrainian_1982_cap34-n222" type="comm" target="quarantana/cap34.xml#c34_17021" targetEnd="quarantana/cap34.xml#c34_17113">Та, мабуть, найнезвичайнішим і найшумнішим виявом цих смутних веселощів був безперервний голосний спів. Аж не вірилось, що він лунає з гущі цього жалюгідного натовпу, і все ж той спів заглушував усі інші голоси. То була сільська пісенька про веселе, грайливе кохання, із тих, що звуться вілланеллами. І, дослухаючись до цих звуків, аби дізнатися, хто ж це може веселитися в такий час, у такому місці, можна було побачити бідолаху, який, спокійно сидячи на дні рову, виспівував на повний голос, задерши голову догори. </note>
        <note xml:id="ukrainian_1982_cap34-n223" type="comm" target="quarantana/cap34.xml#c34_17114" targetEnd="quarantana/cap34.xml#c34_17141">Щойно Ренцо ступив кілька кроків попід південним боком будівлі, як з натовпу долинув якийсь незвичайний шум і зачулися вигуки: «Стережись! Держи його!» </note>
        <note xml:id="ukrainian_1982_cap34-n224" type="comm" target="quarantana/cap34.xml#c34_17142" targetEnd="quarantana/cap34.xml#c34_17212">Зіпнувшись навшпиньки, Ренцо побачив конячину, яка мчала чвалом і яку підганяв уже зовсім дивний вершник. Виявилося, що то один божевільний, побачивши біля воза випряжену й ніким не стережену тварину, миттю скочив на її неосідлану спину і, молотячи конячину по шиї кулаками та послуговуючись, замість острогів, підборами, погнав її чвалом. За ним, дико галасуючи, гналися монатті, і все це застилала хмара куряви, збитої на чималому відтинку дороги. </note>
        <note xml:id="ukrainian_1982_cap34-n225" type="comm" target="quarantana/cap34.xml#c34_17213" targetEnd="quarantana/cap34.xml#c34_17252">Отак, вражений, стомлений картиною стількох страждань, юнак добувся до воріт — місця, де їх накопичилося, мабуть, набагато більше, ніж було розкидано по всьому вже пройденому шляху. </note>
        <note xml:id="ukrainian_1982_cap34-n226" type="comm" target="quarantana/cap34.xml#c34_17253" targetEnd="quarantana/cap34.xml#c34_17269">Опинившись перед ворітьми, він пройшов під склепіння й на мить застиг посеред колонади. </note>
      </div>
    </body>
  </text>
</TEI>