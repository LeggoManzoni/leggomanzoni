<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Giuseppe Petronio (1943)</title>
        <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="ML">Maria Levchenko</persName>
        </respStmt>
         <respStmt>
          <resp>Codifica</resp>
          <persName xml:id="IZ">Isabel Zamboni</persName>
          </respStmt>
      </titleStmt>
      <editionStmt>
      <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Giuseppe Petronio</title>
          <editor>Petronio</editor>
          <pubPlace>Torino</pubPlace>
          <publisher>G. B. Paravia &amp; C.</publisher>
          <date>1943</date>
        </bibl>
      </sourceDesc>
    </fileDesc>
    <encodingDesc>
    <p>Introduzione, cap. 1</p>
    </encodingDesc>
  </teiHeader>
  <text>
    <body>

      <div xml:id="Petronio_cap1">
        <note xml:id="Petronio_cap1-n1" type="comm" target="quarantana/cap1.xml#c1_10260"><ref rend="bold">terre</ref>:  paesi.</note>
        <note xml:id="Petronio_cap1-n2" type="comm" target="quarantana/cap1.xml#c1_10386" targetEnd="quarantana/cap1.xml#c1_10403"><ref rend="bold">non mancavan... vendemmia</ref>:  È la prima delle tante battute polemiche manzoniane che l’umorismo attenua e ammorbidisce: il moto polemico che sempre si desta nel M. di fronte alle prepotenze dei forti e alle angherie di conquistatola e bastonatori, si ammorbidisce assai spesso in una battuta ironica, che, togliendo alla notazione ogni astrattezza moralistica, si acquieta nella dolente constatazione che così andava il mondo nel secolo XVII e cosi purtroppo va nel XIX e andrà, ancora più tardi.</note>
        <note xml:id="Petronio_cap1-n3" type="comm" target="quarantana/cap1.xml#c1_10404" targetEnd="quarantana/cap1.xml#c1_10683"><ref rend="bold">Dall'una all'altra... vedute</ref>:  Per questa calma e pacata descrizione di paesaggio si possono ricordare alcune ottime osservazioni del DE SANCTIS: «Non è una descrizione immobile: egli accompagna a poco a poco la natura nel suo cammino. Il lago si allontana ed egli descrive la terra, nella quale sono interessanti le strade tra i monti, alcune «affondate» in modo da lasciar vedere appena «un pezzo di cielo e qualche vetta di monte», altre su terrapieni da cui si gode una vista più o meno bella e larga. Di lassù vedesi il lago, prima descritto da vicino: ora egli lo guarda da lontano, e non cerca afferrare una veduta poetica qualunque, ma mostrare tutte le diversità che presenta l’aspetto di esso, che, ora più, ora meno esteso tra i monti, ne riflette i villaggi, poi si dirada a poco a poco, serpeggia, sinché si perde nell’orizzonte. Due vedute complessive del lago che si possono sciogliere in speciali: ecco la descrizione. Dopo averla letta, non potete dimenticarla, perchè c’è una successione come se fosse un’azione» (pag. 218 sg.). Ma è da notare che non tutto in questa descrizione è poesia, perchè essa resta spesso notazione esteriore, geografica, non divenuta, come sarà in altri migliori paesaggi manzoniani, specchio e riflesso della vita dei personaggi o del poeta.</note>
        <note xml:id="Petronio_cap1-n4" type="comm" target="quarantana/cap1.xml#c1_10700" targetEnd="quarantana/cap1.xml#c1_10703"><ref rend="bold">7 novembre dell'anno 1628</ref>:  La precisa notazione storica ha anch’essa il suo valore: l’azione del romanzo fu collocata dal M. in anni in cui fosse possibile, secondo la sua nuova poetica, inquadrare le avventure dei suoi umili protagonisti sullo sfondo gravi avvenimenti storici. «Les mémoires qui nous restent de dette époque, présentent et font supposer une situation de la société fort extraordinaire» egli scriveva al Fauriel (Carteggio, II, 26) in una lettera in cui analizzava minutamente le ragioni di questa sua impressione ed il perchè del fascino che quell’epoca esercitava sulla sua fantasia di artista e sul suo spirito di moralista. È che lo storicismo, la tendenza cioè ad inquadrare atti e persone in un determinato o concreto clima storico, è caratteristica essenziale del M., uomo dell’ottocento, e come tale attentissimo a cogliere i rapporti tra gl’individui e la loro età. D’altra parte, col 12 novembre, Domenica dell’Avvento, cominciava il periodo in cui eran vietati sino al 6 gennaio i matrimoni, particolare questo che ha la sua importanza nella costruzione della favola.</note>
        <note xml:id="Petronio_cap1-n5" type="comm" target="quarantana/cap1.xml#c1_10832" targetEnd="quarantana/cap1.xml#c1_10866"><ref rend="bold">Aperto poi... giorno</ref>:  Alla calma serena del paesaggio corrisponde la pacata serenità del viandante: la recitazione dell’uffizio, gli sguardi oziosamente girati all’intorno, lo scansare i ciottoli col piede, sono atti che mostrano tutti un animo sgombro da ogni preoccupazione, un ozioso e soddisfatto abbandono alla serenità del paesaggio e dell’ora, una mancanza, finora, di personali fastidi.</note>
        <note xml:id="Petronio_cap1-n6" type="comm" target="quarantana/cap1.xml#c1_11094" targetEnd="quarantana/cap1.xml#c1_11192"><ref rend="bold">Avevano entrambi... bravi</ref>:  Già questa prima descrizione dei bravi è tutta ricca di colore storico: la minuta descrizione realistica, condotta con la lucidità intellettuale propria del M., presenta non «due ribaldi tipici e generici, ma due ribaldi penetrati dall’atmosfera del loro tempo, in cui la ribalderia, secondo lo spirito allora diffuso, è presentata e vista anche come vanità e pompa barocca» (RUSSO, pag. X).</note>
        <note xml:id="Petronio_cap1-n7" type="comm" target="quarantana/cap1.xml#c1_11209" targetEnd="quarantana/cap1.xml#c1_11238"><ref rend="bold">Chi non ne avesse idea... vitalità</ref>:  Comincia così il primo e più breve squarcio storico dei Promessi Sposi, uno di quegli squarci che al lettore frettoloso o preoccupato del fatto, dominato cioè dal preconcetto del romanzo, possono parere, come parvero finanche al Goethe e al De Sanctis, compiaciuti abbandoni a divagazioni storiche fuor d’opera. Ma il M., che diede al traduttore francese il permesso di tagliare in alcuni di questi passi, non si decise a farlo lui nel testo italiano; chè in realtà essi rappresentano una delle forme essenziali della mentalità manzoniana, vivamente interessata ai costumi e ai fatti del passato, e pur tale che non si abbandona mai in queste rievocazioni ad un arido racconto o ad una compiaciuta esposizione erudita, ma le impregna e le vivifica di tutta la sua ideologia politica e morale. Nel passo che segue la pompa spagnolesca e secentesca dei titoli, l’ampollosità pretenziosa delle gride, l’enormità delle pene, sono accortamente e polemicamente trascelte a far risaltare l’inane impotenza di quel governo che non riusciva nè a mantenere la più elementare sicurezza pubblica, nè ad imporre a bravacci il rispetto alle leggi. Inutile perciò indugiarsi sui particolari atteggiamenti d’ironia o di sarcasmo, che possono tutti ricondursi a questo fondamentale atteggiamento polemico di fronte alla civiltà e alla cosidetta giustizia del seicento.</note>
        <note xml:id="Petronio_cap1-n8" type="comm" target="quarantana/cap1.xml#c1_11391"><ref rend="bold">renitenti</ref>:  disobbedienti.</note>
        <note xml:id="Petronio_cap1-n9" type="comm" target="quarantana/cap1.xml#c1_11521"><ref rend="bold">informativo</ref>:  noi diremo oggi: a scopo di istruttoria.</note>
        <note xml:id="Petronio_cap1-n10" type="comm" target="quarantana/cap1.xml#c1_11608" targetEnd="quarantana/cap1.xml#c1_11612"><ref rend="bold">né meno dotato di nomi</ref>:  altra ironia su tanto inane sfoggio di titoli.</note>
        <note xml:id="Petronio_cap1-n11" type="comm" target="quarantana/cap1.xml#c1_11974"><ref rend="bold">cabale</ref>:  intrighi; ma la parola ha pur essa un carattere polemico.</note>
        <note xml:id="Petronio_cap1-n12" type="comm" target="quarantana/cap1.xml#c1_11997" targetEnd="quarantana/cap1.xml#c1_12002"><ref rend="bold">quel re il duca di Savoia</ref>:  Carlo Emanuele I di Savoia (1580-1630).</note>
        <note xml:id="Petronio_cap1-n13" type="comm" target="quarantana/cap1.xml#c1_12015" targetEnd="quarantana/cap1.xml#c1_12024"><ref rend="bold">il duca di Biron... testa</ref>:  Il duca di Biron, generale francese, si accordò con Carlo Emanuele I contro Enrico IV suo re; ma, scoperta la congiura, fu decapitato. La frase manzoniana è in ironica corrispondenza con fece perder più d’una città, ed esprime anch’essa, in forma umoristica, l’antipatia manzoniana per tali intrighi politici.</note>
        <note xml:id="Petronio_cap1-n14" type="comm" target="quarantana/cap1.xml#c1_12084"><ref rend="bold">camerali</ref>:  ufficiali, dello Stato.</note>
        <note xml:id="Petronio_cap1-n15" type="comm" target="quarantana/cap1.xml#c1_12190" targetEnd="quarantana/cap1.xml#c1_12191"><ref rend="bold">memorabile avvenimento</ref>:  Ritorna con ironica precisione a Don Abbondio e ai suoi bravi; la freschezza dell’ultima grida, ricordata proprio ora che i bravi la violano così apertamente, ne fa meglio sentire la vanità.</note>
        <note xml:id="Petronio_cap1-n16" type="comm" target="quarantana/cap1.xml#c1_12420" targetEnd="quarantana/cap1.xml#c1_12442"><ref rend="bold">Fece un rapido esame... coscienza</ref>:  Anche questa frase è ironica nella sua voluta solennità: quella che consola don Abbondio, è la coscienza di non aver mai attraversato i passi di alcun potente, di non aver mai smentito la sua sistematica acquiescenza.</note>
        <note xml:id="Petronio_cap1-n17" type="comm" target="quarantana/cap1.xml#c1_12537" targetEnd="quarantana/cap1.xml#c1_12607"><ref rend="bold">Non potendo... su due piedi</ref>:  Tutta la rappresentazione di don Abbondio e della sua paura è finissima per acume di notazioni psicologiche e per abilità, di rappresentazione comica. È frequentissimo nel M. l’abbandono ad una maliziosa e sorridente rappresentazione della vita umana e delle sue varie debolezze; e ciò accade specialmente con don Abbondio, che è il personaggio dinanzi alla cui mediocre umanità più spesso il M. abbandona il suo moralismo per una vivace e divertita rappresentazione. Da ciò la comicità di questa paura di don Abbondio colta in un susseguirsi di gesti e di atti meccanici, in quel recitare a voce alta un suo versetto, in quel comporre la faccia a quiete e ad ilarità, mentre fra sè borbotta: ci siamo.</note>
        <note xml:id="Petronio_cap1-n18" type="comm" target="quarantana/cap1.xml#c1_12671"><ref rend="bold">Cioè...</ref>:  Il carattere di don Abbondio, che sarà poi con tanta profondità analizzato nella pagina seguente, è qui magnificamente rappresentato: di fronte alla violenza egli non si ribella, ma cerca solo attenuanti che limitino la sua responsabilità; non è colpito dall’iniquità che gli viene proposta, ma dalla difficoltà di metterla in esecuzione. Ma tutto ciò non è in lui cosciente, frutto di un ragionamento a sfondo utilitario; è solo un moto istintivo — come più innanzi l’inchino: fece, come per istinto, un grand’inchino —, frutto di tutta una vita e di tutta una ormai annosa norma di condotta. E il tono impacciato, la voce mansueta e gentile, il voler trattare la cosa, le osservazioni pratiche — vedon bene che a me ecc. — tradiscono benissimo quanto è in lui di gretto, ma quanto nello stesso tempo di ingenuo e per così dire d’innocente è in questa grettezza.</note>
        <note xml:id="Petronio_cap1-n19" type="comm" target="quarantana/cap1.xml#c1_12856"><ref rend="bold">bestemmia</ref>:  Nota bene il DE SANCTIS: «Per un uomo che vive in una certa atmosfera civile, avvezzo a sentirsi rispettato, non c’è modo più forte per umiliarlo che usargli questo linguaggio» (pag. 268). Si noti inoltre come i due bravi si dividano accortamente il compito dell’intimidazione: il primo parla per lo più lui, con tono minaccioso e solenne, ma con una certa agilità diplomatica e, per quanto è possibile, con un certo garbo; l’altro sta per lo più zitto e solo interrompe il discorso al punto giusto, a rafforzare con due buone bestemmie e con un tono più violento le minacce del compagno.</note>
        <note xml:id="Petronio_cap1-n20" type="comm" target="quarantana/cap1.xml#c1_11431"><ref rend="bold">vivere</ref>:  Finora il M. ha narrato, e narrando s’è abbandonato con compiacimento alle sue doti di osservatore, al suo gusto per ima minuta e precisa rappresentazione. Ora invece egli medita e giudica con una vicenda abituale nelle sue pagine, per cui a rappresentazioni apparentemente non animate da motivi morali fa sempre seguire meditate riflessioni che illuminano la pagina precedente e fanno sentire quanta pensosa serietà sia anche in quei passi apparentemente soltanto narrativi. E quest’alternarsi di inflessione e di rappresentazione, questo gioco alterno tra la fantasia e la meditazione, costituisce il tono caratteristico del romanzo, opera di meditazione e di riflessione trasfigurate in arte. Qui perciò don Abbondio viene giudicato in una complessa analisi in cui la comprensione umana di quella piccina grettezza è limitata da un vigile senso morale, e in cui il povero prete pauroso ed egoista è collocato sullo sfondo di tutta una società corrotta e pervertita. Il processo perciò, ed è processo minuto e implacabile, più che all’individuo, va al secolo intero, all’ambiente che delle colpe dei singoli è, in parte, responsabile. Ed anche quest’allargare la propria attenzione da un piccolo uomo ad un secolo, questo studio così attento delle radici delle debolezze dei piccoli uomini, è un caratteristico atteggiamento del M., indagatore attento e pensoso dei rapporti tra le azioni dei singoli o le opinioni e i costumi del tempo.</note>
        <note xml:id="Petronio_cap1-n21" type="comm" target="quarantana/cap1.xml#c1_13415"><ref rend="bold">asili</ref>:  luoghi, come le chiese e i conventi, in cui si era al sicuro dalla forza pubblica.</note>
        <note xml:id="Petronio_cap1-n22" type="comm" target="quarantana/cap1.xml#c1_13933"><ref rend="bold">oligarchie</ref>:  qui: società o cricche.</note>
        <note xml:id="Petronio_cap1-n23" type="comm" target="quarantana/cap1.xml#c1_14081"><ref rend="bold">discrezione</ref>:  discernimento.</note>
        <note xml:id="Petronio_cap1-n24" type="comm" target="quarantana/cap1.xml#c1_14086" targetEnd="quarantana/cap1.xml#c1_14101"><ref rend="bold">come un vaso... ferro</ref>:  La frase, passata in proverbio, è davvero magnificamente atta a far sentire, con l’arguta vivacità di tante battute manzoniane, la condizione di don Abbondio, timido e inerme tra quella società di prepotenti e di forti.</note>
        <note xml:id="Petronio_cap1-n25" type="comm" target="quarantana/cap1.xml#c1_14216" targetEnd="quarantana/cap1.xml#c1_14234"><ref rend="bold">Il suo sistema... scansare</ref>:  In don Abbondio è una chiara percezione della società che lo circonda e della propria posizione in essa. Ed egli non si ribella magnanimamente allo stato di cose dominanti; vi si adatta e cerca anzi di sfruttarlo a proprio vantaggio: fra i tanti deboli o abulici del romanzo egli è il rappresentante maggiore perchè il più attentamente studiato, di quei deboli che con la loro tacita e rassegnata acquiescenza permettono le prepotenze dei pochi e ne condizionano il predominio. E questo programma, di quieto vivere è studiato nella pagina che segue con la lucidità propria delle analisi psicologiche del M., solitario ma pensoso scrutatore del cuore umano. L’arte, naturalmente, sarà nello sviluppare e concretare nel corso del romanzo quanto qui è accennato in sintesi ma già in queste righe, dense di sottintesi e di compromessi, è tutto il don Abbondio delle pagine che seguiranno.</note>
        <note xml:id="Petronio_cap1-n26" type="comm" target="quarantana/cap1.xml#c1_14342"><ref rend="bold">dissimulando</ref>:  fingendo di non vedere.</note>
        <note xml:id="Petronio_cap1-n27" type="comm" target="quarantana/cap1.xml#c1_14499"><ref rend="bold">fantastico</ref>:  bizzarro, strambo. Ma, appunto perchè in don Abbondio è la chiara percezione della sua condizione in quella società tra cui è costretto a vivere, è anche l’amara tristezza della sua inferiorità, è un intimo rodìo che è nello stesso tempo come il castigo per contrapasso della sua rassegnata acquiescenza. Gli sfoghi che egli non può permettersi contro i veri sopraffattori, se li concede, con misurata prudenza, contro i magnanimi e i generosi per cui ha tutta l’antipatia degli spiriti gretti e meschini.</note>
        <note xml:id="Petronio_cap1-n28" type="comm" target="quarantana/cap1.xml#c1_14693" targetEnd="quarantana/cap1.xml#c1_14709"><ref rend="bold">un galantuomo... brutti incontri</ref>:  È la sufficienza volgare dei poveri di spirito contro cui la fortuna non si è mai accanita, e che son troppo piccoli e angusti per sentire la tristezza tragica di sventure non meritate o la bellezza dolorosa di inutili lotte contro il destino. E intanto con quest’osservazione il M. riporta il discorso alla beata tranquillità di don Abbondio in quel tramonto del 7 novembre 1628 quando, improvviso e inaspettato, accadde anche a lui, che pur badava a sè e stava nei suoi panni, un così brutto incontro.</note>
        <note xml:id="Petronio_cap1-n29" type="comm" target="quarantana/cap1.xml#c1_14714" targetEnd="quarantana/cap1.xml#c1_14715"><ref rend="bold">venticinque lettori</ref>:  Il M. stesso ha spiegato che con questa frase, simpaticamente arguta, aveva voluto alludere ai suoi pochi lettori. (S. STAMPA, A. M., la sua famiglia, i suoi amici. Milano 1885-89, I 176, II 217).</note>
        <note xml:id="Petronio_cap1-n30" type="comm" target="quarantana/cap1.xml#c1_14773" targetEnd="quarantana/cap1.xml#c1_14783"><ref rend="bold">tutti questi pensieri... don Abbondio</ref>:  Cominciano i soliloqui di don Abbondio, lo sfogo maggiore e artisticamente finissimo del suo continuo rodìo: di fronte ai casi improvvisi, ora come in tutto il corso del romanzo, don Abbondio non reagisce con l’azione, ma si rode nell’analisi dei possibili mezzi con cui cavarsi d’impaccio e in uno stizzoso borbottio sulla propria mala sorte. «La differenza — notava il DE SANCTIS — fra l’uomo coraggioso e l’uomo timido è che il primo ha la reazione contro le impressioni violente esterne, ed il secondo non ne ha... La reazione c’è, ma avviene ch’essa si sviluppi dopo rincontro: il coraggioso reagisce sotto le impressioni, ed il timido dopo che gli è tornato il sentimento della sua personalità; e la reazione, che si opera in lui, si chiama stizza... La stizza è la qualità de’ vili, de’ fauciulli e de’ paurosi: essa è la collera per la collera, ma senza scopo e solamente come sfogo. Coloro che hanno subìto la pressione violenta della paura hanno bisogno di sfogare; voi trovate perciò la stizza in don Abbondio, il quale ha subìto una pressione di quella fatta, ed ora sente il bisogno di cacciare tutto il fiele che ha in corpo. La stizza è come la valvola di sicurezza dell’uomo pauroso, che senza di essa scoppierebbe» (pag. 270 sgg.).</note>
        <note xml:id="Petronio_cap1-n31" type="comm" target="quarantana/cap1.xml#c1_14976" targetEnd="quarantana/cap1.xml#c1_15010"><ref rend="bold">Non conosceva... cappello</ref>:  Due righe perfette in cui è tutto don Abbondio con la sua sottomessa e stizzosa rassegnazione.</note>
        <note xml:id="Petronio_cap1-n32" type="comm" target="quarantana/cap1.xml#c1_15199"><ref rend="bold">sinodale</ref>:  stabilita dal Concilio di Trento, secondo cui le serve dei preti non potevano aver meno di quarantanni.</note>
        <note xml:id="Petronio_cap1-n33" type="comm" target="quarantana/cap1.xml#c1_15269"><ref rend="bold">legato</ref>:  strascicato e faticoso.</note>
        <note xml:id="Petronio_cap1-n34" type="comm" target="quarantana/cap1.xml#c1_15343" targetEnd="quarantana/cap1.xml#c1_15355"><ref rend="bold">Quando dico... dire</ref>:  In don Abbondio è, nonostante la paura per le minacce dei bravi, il desiderio, quasi il bisogno di parlare, sfogare, chieder consiglio. Anche qui, indipendentemente da ogni ispirazione moralistica, capacità e godimento di rappresentare nei suoi minuti particolari una vivace scenetta.</note>
        <note xml:id="Petronio_cap1-n35" type="comm" target="quarantana/cap1.xml#c1_15442" targetEnd="quarantana/cap1.xml#c1_15446"><ref rend="bold">come se fosse una medicina</ref>:  Già il colloquio con i bravi ci ha dato in concreto i tratti fondamentali di don Abbondio — paura ed egoismo — e Patteggiamento del M. di fronte a lui: divertita e sorridente comicità. Dinanzi alla viltà del prete, che per paura si rende complice necessario di una sopraffazione, la moralità del M. si ribella, tanto che in un passo degli Sposi Promessi troviamo scritto che «l’uomo timido, il quale lascia di fare il suo dovere per ispavento, merita meno pietà dello scellerato, il quale, cercando il male e facendolo spontaneamente, mostra almeno una forza d’animo e di sentire le grandi passioni», frase questa schiettamente manzoniana e di cui occorrerà ricordarsi ancora più volte. Ma a questo primo moto astratto segue, quando si giunge alla rappresentazione concreta, una ben diversa indulgenza: paura ed egoismo sono così radicate, così spontanee e naturali in don Abbondio, che egli, nella professione di queste sue caratteristiche, diviene a suo modo ingenuo e se ne purifica quasi in una meccanicità istintiva e comica, che è l’unico mezzo attraverso cui la sua figura possa redimersi da una condanna moralistica per divenir solo oggetto di rappresentazione e di arte. La medesima comica meccanicità del colloquio con i bravi ritorna ora in questa sua confessione a Perpetua: il suo egoismo egocentrico che giudica tutto e tutti dal proprio interesse, la solennità spaventata di certe battute — ne va... ne va la vita! —, la solennità epica del suo raccontare — le raccontò il miserabile caso —, l’abbattimento e lo sconvolgimento di tutto il suo povero essere al pensiero dell’impiccio in cui suo malgrado è irretito, sono visti e rappresentati dal M. con sapiente conoscenza del cuore umano e con vivace comicità che per un momento dimentica la colpa morale dell’uomo e del prete.</note>
        <note xml:id="Petronio_cap1-n36" type="comm" target="quarantana/cap1.xml#c1_15771" targetEnd="quarantana/cap1.xml#c1_15829"><ref rend="bold">Il mio parere... qualmente</ref>:  Perpetua è una rozza e pettegola popolana, ma, libera dalla paura di don Abbondio, guarda le cose con più realistica obbiettività e con più virile decisione. Perciò si fa consigliera del suo padrone sino a suggerirgli quasi la formula con cui scrivere al cardinale, e perciò con volgare franchezza cerca ridurre a limiti più discreti quell'esagerato timore.</note>
        <note xml:id="Petronio_cap1-n37" type="comm" target="quarantana/cap1.xml#c1_15937" targetEnd="quarantana/cap1.xml#c1_15941"><ref rend="bold">è pronto a calar le...</ref>:  Perpetua, rozza e vivace, ne dice sempre di più grosse; ma la sua combattività fa meglio risaltare, qui come in tante altre pagine del libro, l’inerte e paurosa timidità del padrone.</note>
        <note xml:id="Petronio_cap1-n38" type="comm" target="quarantana/cap1.xml#c1_16096"><ref rend="bold">disparve</ref>:  «C’è — nota il DE SANCTIS — un salto dalle ultime parole; c’è stato in lui in quel frattempo una storia intima, che bisogna rivelare per spiegarci quel salto... Che cosa è accaduto di nuovo in don Abbondio? È accaduto che don Abbondio, salendo le scale, è fuori già delle impressioni esterne violente; è fuori delle pressioni di Perpetua, che gli ha cavato il segreto di bocca: l'immaginazione esaltata si è attutita, il bisogno di confidarsi è cessato, è sorta in lui novellamente la prudenza, ed egli dice a se stesso: “che ho fatto! che bestia sono stato a confidare tutto a Perpetua, quella cicalona, in un affare che a divulgarlo ci va la vita!,,» (pag. 277-78).</note>
      </div>
    </body>
  </text>
</TEI>
