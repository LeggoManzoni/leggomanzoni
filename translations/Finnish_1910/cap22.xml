<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher />
        <pubPlace>Porvoo</pubPlace>
        <date>1910</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>Kihlautuneet: Historiallinen romaani</title>
          <editor>Angelini, Cesare</editor>
          <pubPlace>Porvoo</pubPlace>
          <publisher />
          <date>1910</date>
          <respStmt>
            <resp>Translated by</resp>
            <persName>Jalmari Hahl</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione</p>
    </encodingDesc>
  </teiHeader>
  <text>
    <body>
      <div xml:id="finnish_1910_cap22">
        <note xml:id="finnish_1910_cap22-n1" type="comm" target="quarantana/cap22.xml#c22_10001" targetEnd="quarantana/cap22.xml#c22_10058">Hiukan myöhemmin palkkalaisrosvo palasi kertomaan, että Milanon arkkipiispa, kardinaali Federigo Borromeo, oli edellisenä päivänä saapunut ———aan, ja että hänen aikomuksensa oli siellä viipyä koko sen päivän; että tieto tästä saapumisesta oli edellisenä iltana levinnyt monen peninkulman laajalti ympäristöön, ja että se oli väestössä herättänyt halun lähteä katsomaan tätä henkilöä, ja että kirkonkelloja soitettiin sekä juhlan merkiksi että kutsuna saapua paikalle. </note>
        <note xml:id="finnish_1910_cap22-n2" type="comm" target="quarantana/cap22.xml#c22_10059" targetEnd="quarantana/cap22.xml#c22_10074">Linnaherra jäi yksikseen ja katsoi edelleen laakson pohjukkaan entistään miettiväisempänä. — Yhden ainoan miehen vuoksi! </note>
        <note xml:id="finnish_1910_cap22-n3" type="comm" target="quarantana/cap22.xml#c22_10075" targetEnd="quarantana/cap22.xml#c22_10082">Kaikki kiireissään, kaikki iloissaan nähdäkseen tuota miestä! </note>
        <note xml:id="finnish_1910_cap22-n4" type="comm" target="quarantana/cap22.xml#c22_10083" targetEnd="quarantana/cap22.xml#c22_10094">Ja kuitenkin epäilemättä jokaisella noista ihmisistä on paha henkensä, joka häntä kiusaa! </note>
        <note xml:id="finnish_1910_cap22-n5" type="comm" target="quarantana/cap22.xml#c22_10095" targetEnd="quarantana/cap22.xml#c22_10110">Epäilemättä; mutta ei yhdelläkään voi olla sellaista pahaa henkeä, kuin minulla; ei varmaankaan yksikään ole viettänyt sellaista yötä kuin minä! </note>
        <note xml:id="finnish_1910_cap22-n6" type="comm" target="quarantana/cap22.xml#c22_10111" targetEnd="quarantana/cap22.xml#c22_10117">Mitä on siis tuossa miehessä, että hän voi tehdä kaikki nuo ihmiset niin iloisiksi? </note>
        <note xml:id="finnish_1910_cap22-n7" type="comm" target="quarantana/cap22.xml#c22_10118" targetEnd="quarantana/cap22.xml#c22_10131">Jokunen kolikko, jonka umpimähkään jakelee siellä täällä… Kuitenkaan eivät kaikki nämä ihmiset riennä saapuville tuon almun vuoksi. </note>
        <note xml:id="finnish_1910_cap22-n8" type="comm" target="quarantana/cap22.xml#c22_10132" targetEnd="quarantana/cap22.xml#c22_10153">No niin! Jotkut ilmaan tehdyt merkit, jotkut sanat… Oi, jos olisi minuakin varten noita sanoja, jotka voivat lohduttaa! Jos!… Miksi en menisi minäkin?… Miksi en?… Ja minä lähdenkin. </note>
        <note xml:id="finnish_1910_cap22-n9" type="comm" target="quarantana/cap22.xml#c22_10154" targetEnd="quarantana/cap22.xml#c22_10155">Mitä muuta voisinkaan tehdä? </note>
        <note xml:id="finnish_1910_cap22-n10" type="comm" target="quarantana/cap22.xml#c22_10156" targetEnd="quarantana/cap22.xml#c22_10166">Totisesti minä lähdenkin; ja tahdon puhua hänen kanssaan, kahden kesken tahdon hänen kanssaan puhua. </note>
        <note xml:id="finnish_1910_cap22-n11" type="comm" target="quarantana/cap22.xml#c22_10167" targetEnd="quarantana/cap22.xml#c22_10169">Mitä sanon hänelle? </note>
        <note xml:id="finnish_1910_cap22-n12" type="comm" target="quarantana/cap22.xml#c22_10170" targetEnd="quarantana/cap22.xml#c22_10181">No niin, sanon hänelle kuka, mitä… Näenhän muuten sitten, mitä hän itse, tuo mies, saattaa minulle sanoa! </note>
        <note xml:id="finnish_1910_cap22-n13" type="comm" target="quarantana/cap22.xml#c22_10182" targetEnd="quarantana/cap22.xml#c22_10269">Tehtyään tämän epämääräisen päätöksen, hän joutuin päätti pukeutumisensa, otti ylleen eräänkuosisen viitan, jossa oli jotain sotilaallista; otti vuoteeseen jääneen pistoolin ja kiinnitti sen toiselle kupeelleen vyöhön; toiselle kupeelle hän kiinnitti toisen pistoolin, jonka otti alas seinältä; samaan vyöhön hän kätki tikarinkin. Seinältä hän niinikään otti alas karabiini-pyssyn, joka oli melkein yhtä kuuluisa kuin hän itse, ja ripusti sen kannattimen nojaan olalle. Hän otti lakkinsa ja astui ulos huoneesta. Ja kaikkein ensiksi hän suuntasi kulkunsa sitä huonetta kohti, johon oli jättänyt Lucian. </note>
        <note xml:id="finnish_1910_cap22-n14" type="comm" target="quarantana/cap22.xml#c22_10270" targetEnd="quarantana/cap22.xml#c22_10286">Hän laski karabiini-pyssynsä alas oven edustan nurkkaan ja kolkutti, samalla antaen äänensä kuulua. </note>
        <note xml:id="finnish_1910_cap22-n15" type="comm" target="quarantana/cap22.xml#c22_10287" targetEnd="quarantana/cap22.xml#c22_10298">Vanha eukko karkasi pois vuoteesta, heitti risaisen huivin hartioilleen ja riensi avaamaan. </note>
        <note xml:id="finnish_1910_cap22-n16" type="comm" target="quarantana/cap22.xml#c22_10299" targetEnd="quarantana/cap22.xml#c22_10315">Herra astui sisään, ja luotuaan katseensa ympärilleen, hän huomasi Lucian kokoonkyyristyneenä nurkassa ja tyynenä. </note>
        <note xml:id="finnish_1910_cap22-n17" type="comm" target="quarantana/cap22.xml#c22_10316" targetEnd="quarantana/cap22.xml#c22_10329">— Nukkuuko hän? kysyi hän kuiskaten vanhukselta: tuossako on hänen makuusijansa? Tämäkö oli minun käskyni, sinä onneton? </note>
        <note xml:id="finnish_1910_cap22-n18" type="comm" target="quarantana/cap22.xml#c22_10330" targetEnd="quarantana/cap22.xml#c22_10347">— Olen tehnyt kaiken mahdollisen, vastasi eukko; mutta hän ei ollenkaan tahtonut syödä, eikä tulla nukkumaan. </note>
        <note xml:id="finnish_1910_cap22-n19" type="comm" target="quarantana/cap22.xml#c22_10348" targetEnd="quarantana/cap22.xml#c22_10377">— Anna hänen siis nukkua rauhassa. Varo häntä häiritsemästä; ja kun hän herää… Marta tulee tänne, viereiseen huoneeseen; ja sinun tulee lähettää hänet noutamaan mitä vaan tämä nuori nainen ikinä haluaa. </note>
        <note xml:id="finnish_1910_cap22-n20" type="comm" target="quarantana/cap22.xml#c22_10378" targetEnd="quarantana/cap22.xml#c22_10401">Kun hän herää … niin sano hänelle, että minä … että isäntä on lähtenyt linnasta vähäksi aikaa, että hän pian palaa, ja että palatessaan tekee kaiken, mitä hän tahtoo. </note>
        <note xml:id="finnish_1910_cap22-n21" type="comm" target="quarantana/cap22.xml#c22_10402" targetEnd="quarantana/cap22.xml#c22_10416">Vanha vaimo vallan tyrmistyi arvellen itsekseen: — Olisiko kenties tämä nainen joku prinsessa? </note>
        <note xml:id="finnish_1910_cap22-n22" type="comm" target="quarantana/cap22.xml#c22_10417" targetEnd="quarantana/cap22.xml#c22_10458">Herra läksi ulos huoneesta, otti jälleen karabiininsa, lähetti Martan odottamaan etuhuoneeseen, lähetti ensimäisen kohtaamansa palkkalaisrosvon ylös vahdiksi käskien, ettei hän päästäisi Lucian huoneeseen ketään muuta, kuin mainitun naisen. Sitten hän läksi linnasta ja alkoi nopeasti astua rinnettä alas. </note>
        <note xml:id="finnish_1910_cap22-n23" type="comm" target="quarantana/cap22.xml#c22_10459" targetEnd="quarantana/cap22.xml#c22_10489">Lähdekirjoituksemme ei mainitse sen matkan pituutta, joka oli linnasta siihen kylään, missä kardinaali oleskeli, mutta emme luule sen olleen joltistakin kävelymatkaa suuremman. </note>
        <note xml:id="finnish_1910_cap22-n24" type="comm" target="quarantana/cap22.xml#c22_10490" targetEnd="quarantana/cap22.xml#c22_10528">Tätä läheisyyttä emme johda yksistään tämän laakson asujanten kokoontumisesta kyseessäolevaan kylään; sillä tämän ajan aikakirjoista olemme lukeneet, että ihmisiä riensi saapuville kauempaa kuin kahdenkymmenen Italian peninkulman päästä ympäristöltä saadakseen onnen kerran ihailla kardinaali Federigoa. Mutta kaikista muista seikoista, jotka aiomme kertoa ja jotka tapahtuivat tuona päivänä, on meidän pakko tehdä se johtopäätös, ettei tuo matka voinut olla varsin pitkä. </note>
        <note xml:id="finnish_1910_cap22-n25" type="comm" target="quarantana/cap22.xml#c22_10529" targetEnd="quarantana/cap22.xml#c22_10575">Ne palkkalaisrosvot, jotka sattumalta olivat polulla, pysähtyivät kunnioittavasti herran ohikulkiessa, odottaen, oliko hänellä joku käsky heille annettavana, vai tahtoiko hän ottaa heidät mukaansa jollekin retkelle. Ja jäivät sitten suuren hämmästyksen valtoihin nähdessään hänen omituisen ilmeensä ja ne katseet, jotka hän heihin loi vastauksena heidän tervehdyksiinsä. </note>
        <note xml:id="finnish_1910_cap22-n26" type="comm" target="quarantana/cap22.xml#c22_10576" targetEnd="quarantana/cap22.xml#c22_10591">Kun hän oli saapunut yleiselle maantielle, ohikulkijoita ihmetytti suuresti, että hän kulki ilman saattojoukkoa. </note>
        <note xml:id="finnish_1910_cap22-n27" type="comm" target="quarantana/cap22.xml#c22_10592" targetEnd="quarantana/cap22.xml#c22_10611">Ensimäiset vaeltajat, jotka hänet huomasivat, alkoivat keskenään kuiskailla, luoda häneen epäluuloisia katseita ja väistyä molemmin puolin. Koko matkallaan hän ei astunut kahta askelta toisen kulkijan vieressä. Jokainen, joka näki hänen saapuvan viereensä, katseli häntä levottomana kulmien alta, tervehti ja harvensi askeleensa, jäädäkseen jälelle. </note>
        <note xml:id="finnish_1910_cap22-n28" type="comm" target="quarantana/cap22.xml#c22_10612" targetEnd="quarantana/cap22.xml#c22_10632">Saavuttuaan kylään, hän siellä tapasi jo lukuisan kansanjoukon. Hänen ilmestyessään, hänen nimensä kulki suusta suuhun ja väkijoukko aukaisi kujan, päästääkseen hänet kulkemaan. </note>
        <note xml:id="finnish_1910_cap22-n29" type="comm" target="quarantana/cap22.xml#c22_10633" targetEnd="quarantana/cap22.xml#c22_10642">Hän lähestyi erästä näistä varovaisista maalaisista ja kysyi häneltä, missä kardinaali oli. </note>
        <note xml:id="finnish_1910_cap22-n30" type="comm" target="quarantana/cap22.xml#c22_10643" targetEnd="quarantana/cap22.xml#c22_10652">— Pastorin talossa, tämä vastasi kunnioittavasti; ja hän näytti hänelle, missä se oli. </note>
        <note xml:id="finnish_1910_cap22-n31" type="comm" target="quarantana/cap22.xml#c22_10653" targetEnd="quarantana/cap22.xml#c22_10673">Herra meni sinne, astui sisälle pieneen pihaan, missä oli paljon pappeja, jotka kaikki katsoivat häneen hämmästyksen ja epäluulon sekaisella tarkkaavaisuudella. </note>
        <note xml:id="finnish_1910_cap22-n32" type="comm" target="quarantana/cap22.xml#c22_10674" targetEnd="quarantana/cap22.xml#c22_10689">Hän huomasi vastapäätä selällään olevan oven, joka johti pieneen saliin, mihin samoin oli kokoontunut joukko pappeja. </note>
        <note xml:id="finnish_1910_cap22-n33" type="comm" target="quarantana/cap22.xml#c22_10690" targetEnd="quarantana/cap22.xml#c22_10714">Hän otti karabiini-pyssyn olaltaan ja nojasi sen pihan nurkkaan; sitten hän astui pieneen saliin. Sielläkin levottomat katseet, hänen nimeään toistava kumea kuiskinta, sitten syvä hiljaisuus vastaanottivat tulijaa. </note>
        <note xml:id="finnish_1910_cap22-n34" type="comm" target="quarantana/cap22.xml#c22_10715" targetEnd="quarantana/cap22.xml#c22_10730">Hän kääntyi erään papin puoleen ja kysyi, missä oli kardinaali, ilmaisten toivomustaan puhua hänen kanssaan. </note>
        <note xml:id="finnish_1910_cap22-n35" type="comm" target="quarantana/cap22.xml#c22_10731" targetEnd="quarantana/cap22.xml#c22_10769">— Olen outo tässä huoneustossa, vastasi se, jolta kysyttiin; ja luotuaan nopean katseen ympärilleen, hän kutsui ristinkantaja-kappalaista, joka paraikaa eräässä salin sopessa kuiskasi virkaveljelleen: — Se on hän! Se on tuo kuuluisa!… Mitä tuolla on täällä tekemistä? </note>
        <note xml:id="finnish_1910_cap22-n36" type="comm" target="quarantana/cap22.xml#c22_10770" targetEnd="quarantana/cap22.xml#c22_10826">Varokaamme häntä!… Mutta kuullessaan tuon kutsun, joka kaikui keskellä yleistä hiljaisuutta, hänen oli pakko lähestyä; hän kumarsi Nimittämättömälle, kuuli hänen pyyntönsä, nosti levottoman uteliaana katseensa noihin kasvoihin, loi ne seuraavassa tuokiossa alas ja oli muutaman hetken epäröivänä; sitten hän sanoi tai pikemmin sopersi: — En tiedä onko hänen Kunnian-arvoisuutensa … tänä hetkenä … tav … saattaako hän… Mutta voinhan mennä katsomaan. </note>
        <note xml:id="finnish_1910_cap22-n37" type="comm" target="quarantana/cap22.xml#c22_10827" targetEnd="quarantana/cap22.xml#c22_10841">Ja hyvin vastenmielisesti hän poistui viemään tuota sanaa viereiseen huoneeseen, missä kardinaali oli. </note>
        <note xml:id="finnish_1910_cap22-n38" type="comm" target="quarantana/cap22.xml#c22_10842" targetEnd="quarantana/cap22.xml#c22_10892">Tässä kertomuksemme kohdassa emme malta olla hieman pysähtymättä, samoin kuin matkamies väsyneenä ja lamaantuneena pitkästä matkasta halki karun ja kolkon seudun, virkistää itseään viivähtäen kauniin puun varjossa, istuen ruohikossa juoksevan lähteen partaalla. </note>
        <note xml:id="finnish_1910_cap22-n39" type="comm" target="quarantana/cap22.xml#c22_10893" targetEnd="quarantana/cap22.xml#c22_10942">Olemme juuri tiellämme kohdanneet henkilön, jonka nimi ja muisto, milloin vaan se palaa mieleen, sitä viihdyttävät ja ilahuttavat suloisella kunnioituksella ja miellyttävällä myötätuntoisuudella. Kahta mieluisammalta meistä tuntuu tämä kuva, niin monen surunkuvan, niin runsaan ja inhottavan häijyyden kokemisen jälkeen! </note>
        <note xml:id="finnish_1910_cap22-n40" type="comm" target="quarantana/cap22.xml#c22_10943" targetEnd="quarantana/cap22.xml#c22_10972">Meidän siis tulee välttämättömästi omistaa muutama rivi tälle mieltäkiinnittävälle henkilölle. Jos joku lukijoistamme ei huoli niitä lukea ja kuitenkin tahtoo tutustua kertomuksen jatkoon, hän saattaa ilman haittaa suoraa päätä harpata seuraavaan lukuun. </note>
        <note xml:id="finnish_1910_cap22-n41" type="comm" target="quarantana/cap22.xml#c22_10973" targetEnd="quarantana/cap22.xml#c22_11010">Federigo Borromeo, syntynyt v. 1564, oli noita kaikkina aikoina harvoja miehiä, jotka ovat omistaneet ylevän neronsa, suuren omaisuuden kaikki apulähteet, erikoisaseman kaikki edut ja hellittämättömän ahkeruuden paremmuuden etsintään ja toteuttamiseen. </note>
        <note xml:id="finnish_1910_cap22-n42" type="comm" target="quarantana/cap22.xml#c22_11011" targetEnd="quarantana/cap22.xml#c22_11040">Hänen elämänsä on kuin puro, joka kirkkaana pulppuilee esiin kalliosta, joka ei koskaan ehdy eikä sekaannu pitkän juoksunsa kestäessä kautta mitä erilaisinten maakerrosten, vaan joka yhä vaan yhtä kirkkaana laskee jokeen. </note>
        <note xml:id="finnish_1910_cap22-n43" type="comm" target="quarantana/cap22.xml#c22_11041" targetEnd="quarantana/cap22.xml#c22_11092">Keskellä varallisuutta ja loisteliaisuutta hän pienestä pitäen kiintyi kieltäymyksen ja nöyryyden sanoihin, noihin huvien turhuutta, ylpeyden vääryyttä, oikeata arvokkaisuutta ja oikeata onnea koskeviin perusjohteisiin, jotka sydänten ymmärtäminä tai ymmärtämättöminä siirtyvät toisesta sukupolvesta toiseen uskonnon kaikkein alkeisimmassa opetuksessa. </note>
        <note xml:id="finnish_1910_cap22-n44" type="comm" target="quarantana/cap22.xml#c22_11093" targetEnd="quarantana/cap22.xml#c22_11154">Hän kiintyi, sanon minä, näihin sanoihin, näihin perusjohteisiin, otti ne vakavalta kannalta, mieltyi niihin ja huomasi ne oikeiksi. Hän ymmärsi, että toiset sanat ja päinvastaiset perusohjeet, jotka niinikään siirtyvät aikakaudesta toiseen, yhtä varmasti ja joskus samojen suiden kautta, välttämättömästi siis ovat valheellisia. Ja hän päätti ottaa ohjeekseen ajatuksistaan ja teoistaan ne, jotka johtuvat totuudesta. </note>
        <note xml:id="finnish_1910_cap22-n45" type="comm" target="quarantana/cap22.xml#c22_11155" targetEnd="quarantana/cap22.xml#c22_11196">Niitä punnitessaan hän älysi, ettei elämän määrä ole olla taakkana suurimmalle osalle ja nautintona muutamille, vaan että se muodostaa kullekin toiminta-alan ja tehtävän, josta jokaisen tulee tehdä tiliä. Ja vielä lapsena hän alkoi miettiä, miten voisi saattaa oman elämänsä hyödylliseksi ja pyhään palvelukseen soveliaaksi. </note>
        <note xml:id="finnish_1910_cap22-n46" type="comm" target="quarantana/cap22.xml#c22_11197" targetEnd="quarantana/cap22.xml#c22_11228">Vuonna 1580 hän päätti antautua kirkolliselle uralle; hän vastaanotti hengellisen miehen puvun tuon Carlo serkkunsa käsistä, jonka jo silloin luotettavat ja yksimieliset äänet julistivat pyhäksi. </note>
        <note xml:id="finnish_1910_cap22-n47" type="comm" target="quarantana/cap22.xml#c22_11229" targetEnd="quarantana/cap22.xml#c22_11284">Hän astui mainitun serkkunsa Paviaan perustamaan hengelliseen kouluun, joka vieläkin kantaa tämän perheen nimeä. Siellä hän uutterasti harrasti säädettyjä tehtäviä, mutta otti vapaaehtoisesti ja omasta aloitteestaan suorittaakseen vielä kaksi muuta tehtävää: kristinopin opettamisen kaikkein tietämättömimmille ja huono-osaisimmille rahvaan keskuudessa, ja käymisen sairaiden luona, näiden palvelemisen, lohduttamisen ja auttamisen. </note>
        <note xml:id="finnish_1910_cap22-n48" type="comm" target="quarantana/cap22.xml#c22_11285" targetEnd="quarantana/cap22.xml#c22_11335">Hän käytti hyväkseen sitä vaikutusvaltaa, minkä kaikki hänelle tuotti tässä laitoksessa, saattaakseen toverinsa häntä auttamaan tällaisissa toimissa; ja kaikessa, mikä oli hyvää ja hyödyllistä, hän esimerkkinsä avulla saavutti sellaisen etevämmyyden, jommoisen, niin neron ja sydämen mies kuin oli, ehkä yhtä hyvin olisi saavuttanut, vaikka omaisuudeltaan olisi ollut kaikkein huono-osaisimpia. </note>
        <note xml:id="finnish_1910_cap22-n49" type="comm" target="quarantana/cap22.xml#c22_11336" targetEnd="quarantana/cap22.xml#c22_11358">Toisenlaisia etevyyksiä, joita sattuma ja varallisuussuhteet olisivat voineet hänelle tuottaa, hän ei ollenkaan tavoitellut, päinvastoin hän niitä kaikin tavoin karttoi. </note>
        <note xml:id="finnish_1910_cap22-n50" type="comm" target="quarantana/cap22.xml#c22_11359" targetEnd="quarantana/cap22.xml#c22_11384">Hän tahtoi, että ravintonsa pikemmin oli niukkaa, kuin kohtalaista. Hän käytti pikemmin huonoja kuin yksinkertaisia vaatteita. Ja muutenkin hänen esiintymisensä ja elintapansa olivat samanluontoiset. </note>
        <note xml:id="finnish_1910_cap22-n51" type="comm" target="quarantana/cap22.xml#c22_11385" targetEnd="quarantana/cap22.xml#c22_11405">Eikä hän koskaan katsonut velvollisuudekseen niitä muuttaa, kuinka katkerat ja melukkaat muutamien sukulaistensa syytökset ja moitteet olivatkin, nämä kun valittivat, että hän täten halvensi perheen arvokkaisuutta. </note>
        <note xml:id="finnish_1910_cap22-n52" type="comm" target="quarantana/cap22.xml#c22_11406" targetEnd="quarantana/cap22.xml#c22_11504">Hänellä oli toinenkin taistelu kestettävä, nimittäin opettajiensa kanssa, jotka salaa ja ikäänkuin yllättäen kaikin keinoin koettivat asettaa hänen eteensä, yllensä, ympärillensä jonkun arvokkaamman esineen, jotakin, mikä eroitti hänet toisista ja saattoi hänet näyttämään tämän laitoksen ruhtinaalta. Täten he joko kuvittelivat aikaa voittaen tulevansa hänen suosioonsa, tai johtuivat siihen tuollaisen alamaisen hellyyden vaikutuksesta, joka panee ylpeilemään ja iloitsemaan toisen loisteliaisuudesta; tai olivat nuo miehet noita varovaisia olentoja, jotka niin hyvin paheista kuin hyveistä joutuvat varjoon, jotka aina saarnaavat, että täydellisyys piilee kultaisella keskitiellä kahden äärimäisyyden välillä, ja jotka asettavat tämän keskitien juuri siihen kohtaan, mihin itse ovat saapuneet, ja missä mukavasti itse liikkuvat. </note>
        <note xml:id="finnish_1910_cap22-n53" type="comm" target="quarantana/cap22.xml#c22_11505" targetEnd="quarantana/cap22.xml#c22_11525">Hän ei koskaan antanut näiden houkuttelevien yritysten itseään lumota, vaan nuhteli päinvastoin alttiita yrittelijöitä heidän intonsa ylenmääräisyydestä; ja tämä tapahtui hänen vasta ollessa poika- ja nuorukais-iän vaiheilla. </note>
        <note xml:id="finnish_1910_cap22-n54" type="comm" target="quarantana/cap22.xml#c22_11526" targetEnd="quarantana/cap22.xml#c22_11629">Ei tosin ole mitään hämmästyttävää siinä, että Federigo poikana ja nuorukaisena kardinaali Carlon eläessä, joka oli häntä kaksikymmentä kuusi vuotta vanhempi, ja tämän miehen, saattaa sanoa, juhlallisen, kaikkialla kunnioittavasti vastaanotetun, suuren maineen kohottaman, pyhyyden leimaaman vaikutusvallan alaisena koetti mukautua sellaisen serkun tapoihin ja tahtoon; mutta tulee lisäksi ottaa huomioon, ettei tämän pyhän miehen kuoltua kukaan saattanut huomata, että Federigo, joka silloin oli kahdenkymmenenvuotias, oli vailla ohjaajataan ja neuvojaansa. </note>
        <note xml:id="finnish_1910_cap22-n55" type="comm" target="quarantana/cap22.xml#c22_11630" targetEnd="quarantana/cap22.xml#c22_11691">Hänen etevyytensä, tietojensa ja hurskautensa kasvava maine, useamman kuin yhden vaikutusvaltaisen kardinaalin sukulaisuus ja suosio, se suuri kunnioitus, jota nautti hänen perheensä, hänen oma nimensäkin, johon kardinaali Carlo ihmisten mielissä melkein oli liittänyt pyhyyden käsitteen ja papillisen esimiehyyden, kaikki minkä tulee ja mikä voi johtaa miehen kirkollisiin arvoasemiin, liittyi yhteen tällaisia hänelle ennustamaan. </note>
        <note xml:id="finnish_1910_cap22-n56" type="comm" target="quarantana/cap22.xml#c22_11692" targetEnd="quarantana/cap22.xml#c22_11762">Mutta hän, jonka sielun pohjia myöten oli läpitunkenut se vakaumus, ettei tässä maailmassa ole mitään oikeutettua yhden ihmisen ylemmyyttä toisiin nähden, ellei sitä käytetä heidän hyödykseen, pelkäsi arvoasemia ja koetti niitä välttää. Tätä hän ei suinkaan tehnyt sentähden, että olisi tahtonut karttaa velvollisuuttaan hyödyttää toisia: harvat ovat elämänsä käyttäneet niin suuressa määrin tähän kuin hän; vaan hänen vaatimattomuutensa johtui siitä, ettei hän katsonut itseään kyllin arvokkaaksi eikä tarpeeksi kyvykkääksi niin ylevään ja vaaralliseen palvelukseen. </note>
        <note xml:id="finnish_1910_cap22-n57" type="comm" target="quarantana/cap22.xml#c22_11763" targetEnd="quarantana/cap22.xml#c22_11780">Ja todella, kun paavi Clemens VIII v. 1595 hänelle tarjosi Milanon arkkipiispan hiippaa, hän tästä tarjouksesta joutui vallan hämilleen, ja ollenkaan epäröimättä hän siitä kieltäytyi. </note>
        <note xml:id="finnish_1910_cap22-n58" type="comm" target="quarantana/cap22.xml#c22_11781" targetEnd="quarantana/cap22.xml#c22_11787">Myöhemmin hänen oli pakko alistua pyhän isän nimenomaiseen määräykseen. </note>
        <note xml:id="finnish_1910_cap22-n59" type="comm" target="quarantana/cap22.xml#c22_11788" targetEnd="quarantana/cap22.xml#c22_11823">Tällainen menettely — kuka sitä ei tietäisi? — ei ole vaikeata eikä harvinaista: ei ole ulkokultaisille sen työläämpää sellaista noudattaa, kuin ilkkujoille joka tilaisuudessa saattaa se naurunalaiseksi. </note>
        <note xml:id="finnish_1910_cap22-n60" type="comm" target="quarantana/cap22.xml#c22_11824" targetEnd="quarantana/cap22.xml#c22_11836">Mutta lakkaako se silti olemasta viisaan ja hyveisen tunteen luonnollinen ilmaus? </note>
        <note xml:id="finnish_1910_cap22-n61" type="comm" target="quarantana/cap22.xml#c22_11837" targetEnd="quarantana/cap22.xml#c22_11880">Teot ovat sanojen tunnusmerkkejä; ja sanat, jotka ilmaisevat sellaista tunnetta, vaikka kaikki maailman petturit ja pilkkaajat olisivat niitä häväisseet, pysyvät alati kauniina joka kerta, kun niiden edellä on käynyt ja kun niitä on seurannut epäitsekäs ja uhrautuvainen elämä. </note>
        <note xml:id="finnish_1910_cap22-n62" type="comm" target="quarantana/cap22.xml#c22_11881" targetEnd="quarantana/cap22.xml#c22_11913">Tultuaan arkkipiispaksi Federigo lakkaamatta ja vallan erityisesti ponnisteli, jotta ei omaisuudestaan, huolenpidostaan, sanalla sanoen koko omasta itsestään omaksuisi muuta, kuin mikä oli kaikkein välttämättömintä. </note>
        <note xml:id="finnish_1910_cap22-n63" type="comm" target="quarantana/cap22.xml#c22_11914" targetEnd="quarantana/cap22.xml#c22_11936">Hän sanoi, kuten kaikki tietävät, että kirkolliset tulot ovat köyhien perintö. Seuraavasta tulemme näkemään, millä tavoin hän käsitti ja toteutti tätä ohjetta. </note>
        <note xml:id="finnish_1910_cap22-n64" type="comm" target="quarantana/cap22.xml#c22_11937" targetEnd="quarantana/cap22.xml#c22_12004">Hän vaati, että laskettiin, mihin summaan nousivat hänen omat ja palvelukseensa kiinnitettyjen henkilöiden vuotuiset menot. Ja kun hänelle oli vastattu, että ne nousivat kuuteen sataan scudoon — tähän aikaan sanottiin scudoksi kultarahaa, joka säilyttäen saman painonsa ja arvonsa sittemmin sai nimekseen zecchino — hän määräsi että vuosittain hänen erityistuloistaan oli maksettava samansuuruinen summa arkkipiispalliseen kassaan, hän kun piti vääränä, että, niin rikas kun oli, eläisi tuon perinnön kustannuksella. </note>
        <note xml:id="finnish_1910_cap22-n65" type="comm" target="quarantana/cap22.xml#c22_12005" targetEnd="quarantana/cap22.xml#c22_12053">Mitä tulee hänen omiin tuloihinsa, hän niitä omiin tarpeisiinsa käytti niin niukasti ja säästäväisesti, että esim. ei koskaan herjennyt käyttämästä pukua, ennenkuin se oli lopen kulunut. Useat hänen aikuiset kirjailijat ovat kuitenkin huomauttaneet, että hän tämän näin ankaran yksinkertaisuutensa ohella oli tavattoman siisti; kaksi tapaa, jotka todella ansaitsevat mainitsemista, kun on kysymys tästä samalla loisteliaasta ja likaisesta ajasta. </note>
        <note xml:id="finnish_1910_cap22-n66" type="comm" target="quarantana/cap22.xml#c22_12054" targetEnd="quarantana/cap22.xml#c22_12091">Samoin hän estääkseen mitään yksinkertaisten ateriainsa tähteistä joutumasta hukkaan määräsi ne annettavaksi eräälle köyhäin sairaalalle, ja yksi tämän palveluskunnasta tuli hänen määräyksensä mukaan joka päivä ruokasaliin kokoamaan kaikki päivällisen tähteet. </note>
        <note xml:id="finnish_1910_cap22-n67" type="comm" target="quarantana/cap22.xml#c22_12092" targetEnd="quarantana/cap22.xml#c22_12190">Saattaisi kenties kuvitella tällaista huolenpitoa jokapäiväisen, kitsasluonteisen, ahdasmielisen hyveen merkiksi, aiheutuneeksi mielialasta, joka on kietoutunut pikkuseikkoihin ja kykenemätön kohoamaan ylhäisiin aatteisiin ja yrityksiin, ellei meillä olisi yhä vielä pystyssä Ambrosialainen kirjasto, jonka hän suunnitteli niin loistavan rohkeasti ja jonka perustamisesta asti pani kuntoon niin suuria rahauhrauksia tekemällä. Merkille pantavaa on, että hän koristaakseen ja rikastuttaakseen sitä, sille lahjoitti kaikki suurella vaivalla ja suurilla kuluilla kokoamansa kirjat ja käsikirjoitukset, ja tämän lisäksi hän lähetti kahdeksan miestä, oppineimmat ja taitavimmat, jotka saattoi löytää, niitä lisää ostamaan Italiasta, Ranskasta, Espanjasta, Saksasta, Flanderista, Kreikasta, Libanonilta ja Jerusalemista. </note>
        <note xml:id="finnish_1910_cap22-n68" type="comm" target="quarantana/cap22.xml#c22_12191" targetEnd="quarantana/cap22.xml#c22_12201">Tällä tavoin hänen onnistui siihen koota noin kolmekymmentä tuhatta kirjanidosta ja neljätoista tuhatta käsikirjoitusta. </note>
        <note xml:id="finnish_1910_cap22-n69" type="comm" target="quarantana/cap22.xml#c22_12202" targetEnd="quarantana/cap22.xml#c22_12317">Hän liitti kirjastoon tohtorien neuvoskunnan — näitä oppineita oli alussa yhdeksän ja arkkipiispan eläessä he saivat toimeentulonsa hänen kustannuksellaan; hänen kuoltuaan tavalliset tulot eivät enää riittäneet näihin menoihin, minkävuoksi heidän lukunsa supistettiin kahteen. — Tämän neuvoskunnan toimena oli viljellä eri opintojen haaroja, kuten teologiaa, historiaa, kaunokirjallisuutta, kirkollista muinaistiedettä, itämaisia kieliä; ja jokaisen velvollisuutena oli julkaista joku teos siitä aineesta, joka kullekin erityisesti oli määrätty. Hän liitti tämän kirjaston yhteyteen koulun, joka häneltä sai nimen "Trilingue", ja joka oli omistettu kolmen kielen, kreikan, latinan ja italian kielen opetukselle; samoin tähän kirjastoon kuului joukko oppilaita, jotka oli koottu perehtymään näihin tieteisiin ja kieliin, jotta sitten myöhemmin itse voisivat niitä vuorostaan opettaa. Sitäpaitsi hän tämän kirjaston palvelukseen yhdisti kirjapainon itämaisia kieliä, s.o. hepreaa, kaldeaa, arapiaa, persiaa ja armeniaa varten; lisäksi hän siihen liitti taulu- ja veistokuvakokoelman ja koulun kolmea tärkeintä piirustustaidetta varten. </note>
        <note xml:id="finnish_1910_cap22-n70" type="comm" target="quarantana/cap22.xml#c22_12318" targetEnd="quarantana/cap22.xml#c22_12369">Näitä viimemainittuja varten hän helposti saattoi löytää jo valmiita opettajia; mitä muun puolen järjestämiseen tulee, olemme huomanneet, mitä vaivaa hänelle oli tuottanut kirjojen ja käsikirjoitusten vaikea kokoaminen. Koska noita itämaisia kieliä siihen aikaan Europassa viljeltiin paljoa vähemmin kuin tätä nykyä, niiden kirjasimia epäilemättä oli paljoa vaikeampi löytää; ja vielä paljoa vaikeampi kuin kirjasimien saanti, oli opettajien hankinta. </note>
        <note xml:id="finnish_1910_cap22-n71" type="comm" target="quarantana/cap22.xml#c22_12370" targetEnd="quarantana/cap22.xml#c22_12424">Mainittakoon vaan, että hän noista yhdeksästä tohtorista valitsi kahdeksan seminaarin nuorien oppilaiden joukosta; kuvaava seikka, josta saattaa helposti päättää, mikä oli hänen mielipiteensä sen ajan tietojen arvosta ja oppineiden maineesta; tämä mielipide vastaa jälkimaailman käsitystä siitä, se kun on antanut molempien vajota unhoituksen helmaan. </note>
        <note xml:id="finnish_1910_cap22-n72" type="comm" target="quarantana/cap22.xml#c22_12425" targetEnd="quarantana/cap22.xml#c22_12465">Niissä säännöissä, jotka hän jätti kirjaston käyttämistä ja hoitoa varten, huomaa pysyväisen hyödyllisyystarkoituksen, mikä ei ainoastaan itsessään ole kiitettävä, mutta jota leimaa monessa suhteessa viisaus ja hienotunteisuus, mitkä melkoisesti voittavat siihen aikaan vallinneet aatteet ja tavat. </note>
        <note xml:id="finnish_1910_cap22-n73" type="comm" target="quarantana/cap22.xml#c22_12466" targetEnd="quarantana/cap22.xml#c22_12533">Hän määräsi kirjastonhoitajan pysymään kosketuksissa Europan kaikkein oppineimpiin miehiin, jotta hän heidän kauttaan olisi seurannut tieteiden edistymistä ja tutustunut parhaisiin julkaisuihin kaikilla aloilla, voidakseen ne hankkia, Hän sai toimekseen huomauttaa opiskeleville teoksia, jotka parhaiten soveltuivat heidän opintoihinsa ja hänen käskettiin hankkia kaikille, sekä kotimaalaisille että muukalaisille tarpeellinen helppous hyväkseen käyttää kirjastossa säilytettyjä teoksia. </note>
        <note xml:id="finnish_1910_cap22-n74" type="comm" target="quarantana/cap22.xml#c22_12534" targetEnd="quarantana/cap22.xml#c22_12554">Sellainen järjestys epäilemättä jokaisesta tätä nykyä tuntuu varsin luonnolliselta asialta, olennaisesti kuuluvalta itse kirjaston perustamisaatteeseen; mutta siihen aikaan se ei ollut niinkään luonnollinen. </note>
        <note xml:id="finnish_1910_cap22-n75" type="comm" target="quarantana/cap22.xml#c22_12555" targetEnd="quarantana/cap22.xml#c22_12680">Todella erään Ambrosialaisen kirjaston historiassa, jonka muuan Federigon kuoleman jälkeinen kirjastonhoitaja, Pierpaolo Bosca, on kirjoittanut sen ajan korkeakohoiseen ja huonomakuiseen tyyliin, on mainittuna silloin tavattomana seikkana, että tässä laitoksessa, jonka yksityishenkilö oli perustanut melkein kokonaan omilla varoillaan, kirjat olivat kaikkien nähtävinä ja että niitä luovutettiin käytettäväksi jokaiselle, joka niitä vaan pyysi; että lisäksi kirjastossa työskentelijöille annettiin istuimia, paperia, kyniä ja mustetta niille, jotka tahtoivat tehdä muistiinpanoja, kun sitävastoin eräissä hyvin kuuluisissa Italian julkisissa kirjastoissa kirjat olivat kaikkea muuta kuin nähtävissä, vaan sen sijaan piilossa kaapeissa, joista niitä otettiin esille ainoastaan johtajien erityisen suosion nojalla — näin kertoo historioitsijamme — kun nämä suvaitsivat niitä näyttää jonkun hetken aikana. Mitä tulee erityiseen huoneeseen tai mukavuuteen työtä varten, ei sellaista edes ajateltukaan. </note>
        <note xml:id="finnish_1910_cap22-n76" type="comm" target="quarantana/cap22.xml#c22_12681" targetEnd="quarantana/cap22.xml#c22_12706">Näin oli tällaisten kirjastojen rikastuttaminen samaa kuin poistaa kirjat yleisestä käyttämisestä; se oli yksi noita sivistämis-aloja, joita on ollut ja jommoisia vielä on paljon ja jotka kuihduttavat henkisen viljelyksen. </note>
        <note xml:id="finnish_1910_cap22-n77" type="comm" target="quarantana/cap22.xml#c22_12707" targetEnd="quarantana/cap22.xml#c22_12764">Jos joku nyt haluaa tietää mikä vaikutus on ollut Borromeon perustamalla laitoksella yleiseen sivistykseen, olisi helppo siihen vastata kahdella lauseella, samoin kuin todistetaan niin paljon muita seikkoja, nimittäin, että tuo vaikutus oli äärettömän suuri tai vallan mitätön. Tutkia ja todistaa jossakin määrin millainen se todella on ollut, olisi hyvin vaikeaa, sangen hyödytöntä ja asiaankuulumatonta. </note>
        <note xml:id="finnish_1910_cap22-n78" type="comm" target="quarantana/cap22.xml#c22_12765" targetEnd="quarantana/cap22.xml#c22_12849">Mutta on huomioon otettava mikä ihmiskunnan edistyksen jalomielinen, arvostelukykyinen, hyväntekevä ja uupumaton ystävä kieltämättä oli tuo mies, joka tahtoi toteuttaa tämän yrityksen, joka sen toteutti tällä tavoin ja keskellä tuota toimettomuutta, tuota yleistä inhoa opinahkeruuteen ja siis keskellä huudahduksia sellaisia kuin: Mitä tämä meitä hyödyttää! — Olisipa ollut muuta ajateltavaa! — Kaunis keksintö! — Tämä vaan puuttui! ja muita samankaltaisia, mitkä epäilemättä olivat monilukuisemmat kuin ne scudot, jotka hän tähän yritykseen pani menemään, joiden luku nousi sataanviiteen tuhanteen, ja jotka hän antoi suurimmaksi osaksi omasta kukkarostaan. </note>
        <note xml:id="finnish_1910_cap22-n79" type="comm" target="quarantana/cap22.xml#c22_12850" targetEnd="quarantana/cap22.xml#c22_12906">Jotta tällaiselle miehelle voisi antaa hyväntekijän ja vapaamielisen miehen nimen, ei suinkaan olisi tarpeellista, että hän olisi lisäksi luovuttanut paljon rahaa välittömänä avunantona tarvitseville, sitä suuremmalla syyllä, kun hyvin monet ovat sitä mieltä, että tämänkaltaiset menot, olin vähällä sanoa, kaikki menot, ovat parhaita ja tehokkaimpia almuja. </note>
        <note xml:id="finnish_1910_cap22-n80" type="comm" target="quarantana/cap22.xml#c22_12907" targetEnd="quarantana/cap22.xml#c22_12927">Mutta Federigon mielestä varsinainen almu oli tärkeimpiä velvollisuuksia; ja tässä kohdin, kuten kaikessa muussakin, hänen tekonsa olivat vakaumuksiensa mukaiset. </note>
        <note xml:id="finnish_1910_cap22-n81" type="comm" target="quarantana/cap22.xml#c22_12928" targetEnd="quarantana/cap22.xml#c22_12975">Hänen elämänsä ei ollut muuta kuin pitkä sarja anteliaisuutta köyhiä kohtaan. Tämä katovuosi, jota kertomuksemme jo on kosketellut, antaa meille pian aihetta tuoda esiin muutamia piirteitä, jotka osoittavat, mitä viisautta ja hienotunteisuutta hän noudatti harjoittaessaan tätä toisenlaista anteliaisuutta. </note>
        <note xml:id="finnish_1910_cap22-n82" type="comm" target="quarantana/cap22.xml#c22_12976" targetEnd="quarantana/cap22.xml#c22_12994">Niistä monista ja huomattavista esimerkeistä, joita hänen elämänkertojansa mainitsevat tästä hänelle niin luonteenomaisesta hyveestä, tuomme tässä esiin ainoastaan yhden. </note>
        <note xml:id="finnish_1910_cap22-n83" type="comm" target="quarantana/cap22.xml#c22_12995" targetEnd="quarantana/cap22.xml#c22_13053">Kuultuaan eräänä päivänä, että muuan aatelismies käytti vilppiä ja uhkauksia pakoittaakseen nunnaksi rupeamaan erään tyttäristään, jolla oli paljon suurempi taipumus avioliittoon, hän kutsutti luokseen tuon isän. Ja saatuaan hänet tunnustamaan tuon sortotekonsa oikean vaikuttimen, nimittäin sen, ettei hänellä ollut neljää tuhatta scudoa, mitkä hänen mielestään olivat välttämättömät, jotta olisi säätynsä mukaisesti voinut naittaa tyttärensä, Federigo antoi hänen tyttärelleen myötäjäisiksi neljä tuhatta scudoa. </note>
        <note xml:id="finnish_1910_cap22-n84" type="comm" target="quarantana/cap22.xml#c22_13054" targetEnd="quarantana/cap22.xml#c22_13082">Ehkä tämä anteliaisuus muutamista tuntuu liialliselta, ajattelemattomalta, ylenmääräiseltä myöntyväisyydeltä ylpeän miehen mielettömiin oikkuihin; ja nämä ehkä ovat sitä mieltä, että neljää tuhatta scudoa paremmin voisi käyttää jollakin toisella tavalla. </note>
        <note xml:id="finnish_1910_cap22-n85" type="comm" target="quarantana/cap22.xml#c22_13083" targetEnd="quarantana/cap22.xml#c22_13137">Tähän emme voi vastata muuta, kuin että olisi toivottavaa, että usein saisimme nähdä näin liioittelevaa hyvettä, joka on siihen määrin vapaata vallitsevista ennakkoluuloista — kullakin ajalla on omansa — ja joka niin suuresti eroaa yleisestä mielenlaadusta kuin tämä, joka saattoi miehen uhraamaan neljä tuhatta scudoa, jotta nuoren naisen ei olisi ollut pakko vastoin tahtoaan sulkeutua luostariin. </note>
        <note xml:id="finnish_1910_cap22-n86" type="comm" target="quarantana/cap22.xml#c22_13138" targetEnd="quarantana/cap22.xml#c22_13153">Tämän miehen tyhjentymätön aulius ilmeni yhtä selvästi hänen tavoissaan kuin anteliaisuudessaan. </note>
        <note xml:id="finnish_1910_cap22-n87" type="comm" target="quarantana/cap22.xml#c22_13154" targetEnd="quarantana/cap22.xml#c22_13184">Hänen luokseen pääsi helposti jokainen, ja hän piti velvollisuutenaan aina näyttää hymyileviä kasvoja ja herttaista ystävällisyyttä niille, joita sanotaan alhaissäätyisiksi, sitä enemmän, kun nämä köyhät ihmiset maailmassa vähänlaisesti kokevat hyvää kohtelua. </note>
        <note xml:id="finnish_1910_cap22-n88" type="comm" target="quarantana/cap22.xml#c22_13185" targetEnd="quarantana/cap22.xml#c22_13212">Tässä suhteessa hän usein sai väitellä kunniallisten ja maltillisten kanssa, joiden periaatteena oli ne quid nimis — ei mitään liioittelua —, jotka kernaasti olisivat tahtoneet asettaa hänelle rajoja, s.o. rajoja, joita itse noudattivat. </note>
        <note xml:id="finnish_1910_cap22-n89" type="comm" target="quarantana/cap22.xml#c22_13213" targetEnd="quarantana/cap22.xml#c22_13286">Kun Federigo eräänä päivänä samoillessaan jylhää vuoriseutua opetti köyhiä lapsia ja kun häntä heiltä kysellessään ja heitä neuvoessaan huvitti isällisesti hyväillä heitä kädellään, muuan mainituista kunnon ihmisistä kehoitti häntä olemaan varovaisempi ja säästämään nämä hyväilynsä noilta lapsilta, nämä kun olivat liian likaisia ja ilettäviä; ikäänkuin tuo kelpo mies olisi olettanut, ettei Federigolla itsellä ollut tarpeeksi älyä samaa huomaamaan tai kyllin tarkkanäköisyyttä itse tästä kokemuksesta ammentamaan näin syvää viisautta. </note>
        <note xml:id="finnish_1910_cap22-n90" type="comm" target="quarantana/cap22.xml#c22_13287" targetEnd="quarantana/cap22.xml#c22_13328">Sellainen on eri aikoina ja eri tiloissa ikävyys, jonka alaiseksi joutuvat erityisessä arvoasemassa olevat henkilöt, että nimittäin niin harvoin kohtaavat ihmisiä, jotka heille huomauttavat heidän vikojaan, mutta että sitävastoin ei koskaan puutu tarpeeksi rohkeita, jotka heitä moittivat, kun he menettelevät hyvin. </note>
        <note xml:id="finnish_1910_cap22-n91" type="comm" target="quarantana/cap22.xml#c22_13329" targetEnd="quarantana/cap22.xml#c22_13356">Kuitenkin äkä oli hänessä jotain hyvin harvinaista. </note>
        <note xml:id="finnish_1910_cap22-n92" type="comm" target="quarantana/cap22.xml#c22_13357" targetEnd="quarantana/cap22.xml#c22_13396">Häntä ihailtiin hänen muuttumattoman tyyneytensä, tapojensa häiriintymättömän lempeyden vuoksi, minkä kernaasti olisi luullut johtuvan erityisen onnellisesta luonnonlaadusta, mutta mikä ei ollut muuta kuin seuraus tulisen ja kiivaan luonteensa ja itsensä alituisesta hillitsemisestä. </note>
        <note xml:id="finnish_1910_cap22-n93" type="comm" target="quarantana/cap22.xml#c22_13397" targetEnd="quarantana/cap22.xml#c22_13427">Jos hän joskus näyttäytyi ankaraksi, jopa ärtyisäksi, niin tapahtui tämä kun hän johtonsa alaisissa papeissa huomasi saituutta, huolimattomuutta tai muita vikoja, jotka suoranaisesti olivat ristiriitaiset heidän ylevän toimensa hengelle. </note>
        <note xml:id="finnish_1910_cap22-n94" type="comm" target="quarantana/cap22.xml#c22_13428" targetEnd="quarantana/cap22.xml#c22_13469">Kaikessa, mikä koski hänen ajallista etuansa ja kunniaansa, hän ei koskaan osoittanut iloa, ei kaihoa, ei toivomusta eikä levottomuutta. Ihailtava hän oli tässä suhteessa, jos hänen sielunsa ei ollut näille tunteille alttiina, vielä ihailtavampi, jos se niille oli alttiina. </note>
        <note xml:id="finnish_1910_cap22-n95" type="comm" target="quarantana/cap22.xml#c22_13470" targetEnd="quarantana/cap22.xml#c22_13540">Monista paavinvaali-kokouksista, joihin oli ottanut osaa, hän palasi aina senmaineisena, ettei koskaan ollut tavoitellut tätä asemaa, joka kunnianhimoiselle on niin kadehdittava, mutta oikealle hurskaudelle niin hirvittävä. Mutta sen lisäksi kerran, kun yksi hänen vaikutusvaltaisimmista virkaveljistään tuli tarjoamaan hänelle oman äänensä ja koko puolueensa äänet — tuota puolue sanaa valitettavasti käytettiin — Federigo hylkäsi tämän tarjouksen, ja teki sen niin selvästi ja ehdottomasti, että hänen virkaveljellään oli pakko hylätä tuumansa ja kääntyä toisaalle. </note>
        <note xml:id="finnish_1910_cap22-n96" type="comm" target="quarantana/cap22.xml#c22_13541" targetEnd="quarantana/cap22.xml#c22_13553">Tämä sama vaatimattomuus, tämä loitolla pysyminen kaikesta hallitsemishalusta näyttäytyi samoin hänen elämänsä kaikkein tavallisimmissa tilaisuuksissa. </note>
        <note xml:id="finnish_1910_cap22-n97" type="comm" target="quarantana/cap22.xml#c22_13554" targetEnd="quarantana/cap22.xml#c22_13599">Hän oli harras ja väsymätön valmistamaan ja ohjaamaan kaikkea, milloin katsoi velvollisuudekseen sitä tehdä, mutta aina hän vältti sekaantumista toisten asioihin; silloinkin, kun häntä siihen pyydettiin, hän tarmon takaa siitä kieltäytyi. Tämä on tavatonta hienotunteisuutta ja pidättyväisyyttä, kuten jokainen tietää, henkilöissä, jotka intohimoisesti koettavat toteuttaa hyvää, kuten Federigo. </note>
        <note xml:id="finnish_1910_cap22-n98" type="comm" target="quarantana/cap22.xml#c22_13600" targetEnd="quarantana/cap22.xml#c22_13630">Jos viehättyisimme kokoamaan kaikki hänen luonteensa piirteet, siitä sukeutuisi epäilemättä omituinen avujen kokoelma, jotka näennäisesti olisivat vastakkaisia, mutta joita kieltämättä vaivoin tapaa yhdistyneinä. </note>
        <note xml:id="finnish_1910_cap22-n99" type="comm" target="quarantana/cap22.xml#c22_13631" targetEnd="quarantana/cap22.xml#c22_13678">Kuitenkaan emme malta olla huomauttamatta erästä toista tämän kauniin elämän omituisuutta. Vaikka sen täyttivät väsymätön toimeliaisuus, huomattavat teot, tehtävät, opetus, luoksepääsöt, hiippakunnan tarkastukset, matkat, väitökset, niin eivät tutkimukset ainoastaan siihen mahtuneet, vaan anastivat siinä niin melkoisen tilan, että tämä runsaasti olisi riittänyt ammatti-kirjailijalle. </note>
        <note xml:id="finnish_1910_cap22-n100" type="comm" target="quarantana/cap22.xml#c22_13679" targetEnd="quarantana/cap22.xml#c22_13697">Ja muiden kiitosta ansaitsevien ominaisuuksien ohella, hänen aikalaisensa pitivät häntä huomattavana oppineena. </note>
        <note xml:id="finnish_1910_cap22-n101" type="comm" target="quarantana/cap22.xml#c22_13698" targetEnd="quarantana/cap22.xml#c22_13738">Emme kuitenkaan tahdo salata, että hän lujan vakaumuksellisesti omaksui ja pitkällisen kestävästi puolusti muutamia mielipiteitä, jotka tätä nykyä jokaisesta tuntuvat pikemmin eriskummaisilta kuin epäpäteviltä, niistäkin, joita suuresti haluttaisi pitää niitä hyvinä. </note>
        <note xml:id="finnish_1910_cap22-n102" type="comm" target="quarantana/cap22.xml#c22_13739" targetEnd="quarantana/cap22.xml#c22_13795">Ken tässä suhteessa tahtoisi häntä puolustaa, löytäisi vallan valmiina tuon niin kuluneen ja helposti hyväksytyn puolustuksen, että nuo olivat pikemmin hänen aikansa kuin hänen erehdyksiä. Tällä puolustuksella saattaa tosin, jos se johdetaan tosiseikkojen erityisestä tutkimisesta, olla jonkunmoinen arvo ja merkitys. Mutta kun sitä käytetään yleisesti ja paljaaltaan, kuten tavallisesti tehdään ja kuten meidän tässä tapauksessa olisi tekeminen, se ei todistaisi yhtään mitään. </note>
        <note xml:id="finnish_1910_cap22-n103" type="comm" target="quarantana/cap22.xml#c22_13796" targetEnd="quarantana/cap22.xml#c22_13844">Kun siis emme tahdo ratkaista näin monimutkaisia kysymyksiä liian yksinkertaisien kaavojen mukaan, emme edes niitä aseta. Olemmehan vaan ohimennen tahtoneet huomauttaa, ettemme väitä kokonaisuutena ihailtavassa miehessä kaiken olevan yhtä suuresti ihailua ansaitsevaa, sillä emme tahdo, että luultaisiin meidän aikovan kirjoittaa muistopuhetta vainajasta. </note>
        <note xml:id="finnish_1910_cap22-n104" type="comm" target="quarantana/cap22.xml#c22_13845" targetEnd="quarantana/cap22.xml#c22_13872">Emme suinkaan tee väärin lukijoillemme olettaessamme, että joku heistä meiltä saattaisi kysyä, eikö tuo mies, jolla oli niin suuri ja terävä äly ja niin suuri rakkaus opintoihin, ole jättänyt jälkeensä mitään kirjallista muistomerkkiä. </note>
        <note xml:id="finnish_1910_cap22-n105" type="comm" target="quarantana/cap22.xml#c22_13873" targetEnd="quarantana/cap22.xml#c22_13875">Josko hän sellaisia on jättänyt! </note>
        <note xml:id="finnish_1910_cap22-n106" type="comm" target="quarantana/cap22.xml#c22_13876" targetEnd="quarantana/cap22.xml#c22_13919">Sadasta yli nousee niiden teosten luku, jotka häneltä ovat säilyneet, niin suuria kuin pieniä, latinalaisia ja italialaisia, painettuja teoksia ja käsikirjoituksia, ja joita säilytetään hänen perustamassaan kirjastossa. Ne ovat siveysopillisia tutkisteluja, saarnoja, tutkimuksia historian, hengellisen ja maallisen muinaistieteen, kirjallisuuden, taiteiden ynnä monen muun inhimillisen tietämyksen alalla. </note>
        <note xml:id="finnish_1910_cap22-n107" type="comm" target="quarantana/cap22.xml#c22_13920" targetEnd="quarantana/cap22.xml#c22_13938">— Ja miten on selitettävissä, kysynee tuo lukija, että näin monet teokset ovat joutuneet unhoitukseen tai että ne ainakin ovat niin vähän tunnettuja, niin vähän kysyttyjä? </note>
        <note xml:id="finnish_1910_cap22-n108" type="comm" target="quarantana/cap22.xml#c22_13939" targetEnd="quarantana/cap22.xml#c22_14015">Miten on selitettävissä, että mies, joka oli niin nerollinen, niin ahkera opinnoissaan, jolla oli niin suuri kokemus ihmisiin ja asioihin nähden, joka oli niin syvämietteinen, joka niin intohimoisesti koetti toteuttaa hyvää ja kaunista, jolla oli niin suuri hengen vilpittömyys ja niin monta muuta tuollaista suuren kirjailijan ominaisuutta, että, sanon minä, tuo mies ei ole sadasta teoksesta jättänyt jälkeensä ainoatakaan huomattavaa noista kirjoista, joita nekin pitävät etevinä, mitkä eivät niitä joka suhteessa hyväksy ja jotka nekin tuntevat nimeltä, jotka eivät niitä lue? </note>
        <note xml:id="finnish_1910_cap22-n109" type="comm" target="quarantana/cap22.xml#c22_14016" targetEnd="quarantana/cap22.xml#c22_14037">Miten on selitettävissä että ne kaikki yhdessä eivät ole riittäneet, ainakin monilukuisuudellaan hankkimaan hänen nimelleen kirjallista mainetta jälkimaailman silmissä? </note>
        <note xml:id="finnish_1910_cap22-n110" type="comm" target="quarantana/cap22.xml#c22_14038" targetEnd="quarantana/cap22.xml#c22_14071">— Tämä kysymys on järkevä, epäilemättä, ja sen pohtiminen olisi hyvin mieltäkiinnittävä. Todella tämän ilmiön syyt olisivat haettavissa tai löydettävissä useista yleisistä asianhaaroista; ja kun ne kerta olisi löydetty, ne johtaisivat varsin monen muun samanlaisen ilmiön selittämiseen. </note>
        <note xml:id="finnish_1910_cap22-n111" type="comm" target="quarantana/cap22.xml#c22_14072" targetEnd="quarantana/cap22.xml#c22_14089">Mutta niitä olisi ylen paljon, ja ne veisivät liian pitkälle; ja sitten … jos ne eivät lukijoitani miellyttäisi? Jos ne kiusaisivat hermojanne? </note>
        <note xml:id="finnish_1910_cap22-n112" type="comm" target="quarantana/cap22.xml#c22_14090" targetEnd="quarantana/cap22.xml#c22_14121">Tästä teen sen johtopaatoksen, että on soveliaampaa jälleen palata kertomuksemme johtolankaan, luopua kauempaa tarinoimasta tuosta miehestä, ja sen sijaan nimensä ilmoittamattoman kirjailijamme johdolla tarkastaa tuota miestä työssä ja toimessa. </note>
      </div>
    </body>
  </text>
</TEI>