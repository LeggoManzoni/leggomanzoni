<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap8">
        <note xml:id="ukrainian_1982_cap8-n1" type="comm" target="quarantana/cap8.xml#c8_10001" targetEnd="quarantana/cap8.xml#c8_10002">«Карнеад! </note>
        <note xml:id="ukrainian_1982_cap8-n2" type="comm" target="quarantana/cap8.xml#c8_10003" targetEnd="quarantana/cap8.xml#c8_10079">Хто ж бо це?» — питав себе подумки дон Абондіо, сидячи в кріслі в одній з кімнат горішнього поверху й тримаючи перед собою розгорнуту книжечку, коли ввійшла Перпетуя, щоб доповісти про відвідувачів. «Карнеад! Я нібито десь уже зустрічав або чув це ім'я; напевно, це був учений чоловік, великий знавець чогось за стародавніх часів — неодмінно хтось такий, а все ж що за диявол отой Карнеад?» Бідолаха був зовсім далекий від здогаду, яка буря збиралася над його головою. </note>
        <note xml:id="ukrainian_1982_cap8-n3" type="comm" target="quarantana/cap8.xml#c8_10080" targetEnd="quarantana/cap8.xml#c8_10116">Слід сказати, що дон Абондіо щоденно трохи читав для своєї втіхи. Один сусідній курато, маючи невеличку бібліотеку, давав йому книжку за книжкою з перших, які траплялись напохваті. </note>
        <note xml:id="ukrainian_1982_cap8-n4" type="comm" target="quarantana/cap8.xml#c8_10117" targetEnd="quarantana/cap8.xml#c8_10165">Книжка, що над нею в дану хвилину розмірковував дон Абондіо, видужуючи від спричиненої переляком гарячки,— мабуть, він навіть видужав більше (принаймні від гарячки, якщо не від страху), ніж йому хотілось би це показати,— була панегіриком на честь Сан-Карло, висловленим із великим піднесенням і вислуханим із захопленням у Міланському соборі два роки тому. </note>
        <note xml:id="ukrainian_1982_cap8-n5" type="comm" target="quarantana/cap8.xml#c8_10166" targetEnd="quarantana/cap8.xml#c8_10208">За любов свою до науки святий порівнювався тут з Архімедом,— до цього місця дон Абондіо читав не спотикаючись, бо ж Архімед займався такими цікавими речами, так багато примусив говорити про себе, що, навіть не будучи дуже вченим, можна було дещо знати про нього. </note>
        <note xml:id="ukrainian_1982_cap8-n6" type="comm" target="quarantana/cap8.xml#c8_10209" targetEnd="quarantana/cap8.xml#c8_10224">Але після Архімеда оратор називав задля порівняння також Карнеада,— отут читач і сів на мілину. </note>
        <note xml:id="ukrainian_1982_cap8-n7" type="comm" target="quarantana/cap8.xml#c8_10225" targetEnd="quarantana/cap8.xml#c8_10235">Саме в ту мить з'явилася Перпетуя, сповістивши, що прийшов Тоніо. </note>
        <note xml:id="ukrainian_1982_cap8-n8" type="comm" target="quarantana/cap8.xml#c8_10236" targetEnd="quarantana/cap8.xml#c8_10243">— Так пізно? — здивувався й собі дон Абондіо, що було цілком природно. </note>
        <note xml:id="ukrainian_1982_cap8-n9" type="comm" target="quarantana/cap8.xml#c8_10244" targetEnd="quarantana/cap8.xml#c8_10245">— А що ви хочете? </note>
        <note xml:id="ukrainian_1982_cap8-n10" type="comm" target="quarantana/cap8.xml#c8_10246" targetEnd="quarantana/cap8.xml#c8_10255">Якої чемності можна від них чекати? Але якщо його не впіймати зараз... </note>
        <note xml:id="ukrainian_1982_cap8-n11" type="comm" target="quarantana/cap8.xml#c8_10256" targetEnd="quarantana/cap8.xml#c8_10267">— Звичайно, якщо я його не впіймаю зараз, то хто знає, коли вдасться його залапати! </note>
        <note xml:id="ukrainian_1982_cap8-n12" type="comm" target="quarantana/cap8.xml#c8_10268" targetEnd="quarantana/cap8.xml#c8_10269">Нехай зайде... </note>
        <note xml:id="ukrainian_1982_cap8-n13" type="comm" target="quarantana/cap8.xml#c8_10270" targetEnd="quarantana/cap8.xml#c8_10279">Але постривай... ти цілком певна, що це саме він? </note>
        <note xml:id="ukrainian_1982_cap8-n14" type="comm" target="quarantana/cap8.xml#c8_10280" targetEnd="quarantana/cap8.xml#c8_10290">— Ет, ідіть ви! — відповіла Перпетуя і подалася вниз. Відчинивши двері, вона гукнула: «Агей, де ви там?» </note>
        <note xml:id="ukrainian_1982_cap8-n15" type="comm" target="quarantana/cap8.xml#c8_10291" targetEnd="quarantana/cap8.xml#c8_10307">З'явився Тоніо, і тут же вийшла Аньєзе, назвавши Перпетую на ймення. </note>
        <note xml:id="ukrainian_1982_cap8-n16" type="comm" target="quarantana/cap8.xml#c8_10308" targetEnd="quarantana/cap8.xml#c8_10318">— Доброго вечора, Аньєзе,— сказала Перпетуя,— звідки це ви так пізно? </note>
        <note xml:id="ukrainian_1982_cap8-n17" type="comm" target="quarantana/cap8.xml#c8_10319" targetEnd="quarantana/cap8.xml#c8_10338">— Та я йду з... — і вона назвала сусіднє сільце.— Якби ви знали, я й затрималась там задля вас... </note>
        <note xml:id="ukrainian_1982_cap8-n18" type="comm" target="quarantana/cap8.xml#c8_10339" targetEnd="quarantana/cap8.xml#c8_10352">— Чого б це? — з подивом спитала Перпетуя й мовила до двох братів: — Ну-бо, заходьте, а я зараз слідом за вами. </note>
        <note xml:id="ukrainian_1982_cap8-n19" type="comm" target="quarantana/cap8.xml#c8_10353" targetEnd="quarantana/cap8.xml#c8_10388">— Та ось чого,— відповіла Аньєзе,— одна жінка з тих, що не знають нічого до ладу, а потеревенити про все охочі,— тільки подумайте! — знай повторювала, що ви не вийшли заміж ні за Беппе Суолавекк'я, ні за Ансельмо Лунчінья тільки тому, що ті вас не хотіли брати. </note>
        <note xml:id="ukrainian_1982_cap8-n20" type="comm" target="quarantana/cap8.xml#c8_10389" targetEnd="quarantana/cap8.xml#c8_10401">А я доводила, що ви самі їм відмовили, і тому, й другому... </note>
        <note xml:id="ukrainian_1982_cap8-n21" type="comm" target="quarantana/cap8.xml#c8_10402" targetEnd="quarantana/cap8.xml#c8_10402">— Авжеж, авжеж! </note>
        <note xml:id="ukrainian_1982_cap8-n22" type="comm" target="quarantana/cap8.xml#c8_10403" targetEnd="quarantana/cap8.xml#c8_10407">Ох, вона ж брехуха, ну й брехуха! </note>
        <note xml:id="ukrainian_1982_cap8-n23" type="comm" target="quarantana/cap8.xml#c8_10408" targetEnd="quarantana/cap8.xml#c8_10410">Та хто ж це така? </note>
        <note xml:id="ukrainian_1982_cap8-n24" type="comm" target="quarantana/cap8.xml#c8_10411" targetEnd="quarantana/cap8.xml#c8_10420">— Не питайте мене про це: я не хочу сварити людей. </note>
        <note xml:id="ukrainian_1982_cap8-n25" type="comm" target="quarantana/cap8.xml#c8_10421" targetEnd="quarantana/cap8.xml#c8_10430">— Але ж мені ви вже скажіть, мені ви повинні сказати,— от брехуха! </note>
        <note xml:id="ukrainian_1982_cap8-n26" type="comm" target="quarantana/cap8.xml#c8_10431" targetEnd="quarantana/cap8.xml#c8_10449">— Та ну її... ви не повірите, як мені було прикро, що я не знала як слід усієї цієї історії, бо я б її загнала на слизьке. </note>
        <note xml:id="ukrainian_1982_cap8-n27" type="comm" target="quarantana/cap8.xml#c8_10450" targetEnd="quarantana/cap8.xml#c8_10474">— Ви тільки подумайте! —знову вигукнула Перпетуя.— І як ото можна вигадувати таке! — І похапцем провадила далі: — Вже щодо Беппо, то тут усі знають і всі могли бачити... </note>
        <note xml:id="ukrainian_1982_cap8-n28" type="comm" target="quarantana/cap8.xml#c8_10475" targetEnd="quarantana/cap8.xml#c8_10496">Агей, Тоніо, причини-но двері, і йдіть собі нагору, я зараз.— «Гаразд!» — відповів Тоніо зсередини, а схвильована Перпетуя продовжувала свою розповідь. </note>
        <note xml:id="ukrainian_1982_cap8-n29" type="comm" target="quarantana/cap8.xml#c8_10497" targetEnd="quarantana/cap8.xml#c8_10532">Навпроти дверей дона Абондіо, між двома злиденними халупами, пролягала вузька стежечка, яка, поминувши їх, вела в поле, Аньєзе пішла нею, показуючи, що хоче відійти трохи вбік, аби поговорити вільніше; Перпетуя пішла за нею. </note>
        <note xml:id="ukrainian_1982_cap8-n30" type="comm" target="quarantana/cap8.xml#c8_10533" targetEnd="quarantana/cap8.xml#c8_10556">Коли вони завернули за ріг і опинилися там, звідки годі було бачити те, що відбувалося перед будинком дона Абондіо, Аньєзе голосно кашлянула. </note>
        <note xml:id="ukrainian_1982_cap8-n31" type="comm" target="quarantana/cap8.xml#c8_10557" targetEnd="quarantana/cap8.xml#c8_10602">Це був умовний знак. Ренцо почув його, підбадьорив Лючію потиском руки, й обоє тихенько, навшпиньках, рушили вперед, тримаючись чимближче до стіни. Підійшовши до входу, легенько штовхнули двері й крадькома, пригнувшися, зайшли до передпокою, де їх уже дожидали обидва брати. </note>
        <note xml:id="ukrainian_1982_cap8-n32" type="comm" target="quarantana/cap8.xml#c8_10603" targetEnd="quarantana/cap8.xml#c8_10622">Ренцо якмога тихіше причинив двері. І всі четверо побралися нагору сходами, намагаючись зчиняти якнайменше шуму. </note>
        <note xml:id="ukrainian_1982_cap8-n33" type="comm" target="quarantana/cap8.xml#c8_10623" targetEnd="quarantana/cap8.xml#c8_10643">Добувшися до площадки, брати підійшли до дверей, розташованих збоку від сходів, а молодий з молодою притислися до стіни. </note>
        <note xml:id="ukrainian_1982_cap8-n34" type="comm" target="quarantana/cap8.xml#c8_10644" targetEnd="quarantana/cap8.xml#c8_10652">— Deo gratias! — дзвінко мовив Тоніо. </note>
        <note xml:id="ukrainian_1982_cap8-n35" type="comm" target="quarantana/cap8.xml#c8_10653" targetEnd="quarantana/cap8.xml#c8_10654">— Це ви, Тоніо? </note>
        <note xml:id="ukrainian_1982_cap8-n36" type="comm" target="quarantana/cap8.xml#c8_10655" targetEnd="quarantana/cap8.xml#c8_10660">Заходьте! — відізвався голос ізсередини. </note>
        <note xml:id="ukrainian_1982_cap8-n37" type="comm" target="quarantana/cap8.xml#c8_10661" targetEnd="quarantana/cap8.xml#c8_10678">Гість прочинив двері, але стільки, щоб прослизнути вдвох з братом, один за одним. </note>
        <note xml:id="ukrainian_1982_cap8-n38" type="comm" target="quarantana/cap8.xml#c8_10679" targetEnd="quarantana/cap8.xml#c8_10703">Пасмо світла, несподівано впавши на темну підлогу площадки чіткими обрисами, примусило Лючію здригнутися, неначе її вже було виявлено. </note>
        <note xml:id="ukrainian_1982_cap8-n39" type="comm" target="quarantana/cap8.xml#c8_10704" targetEnd="quarantana/cap8.xml#c8_10737">Коли брати зайшли, Тоніо зачинив за собою двері. Наречений із нареченою залишилися в пітьмі; стояли непорушно, напружено дослухаючись, тамуючи подих. Серед цієї тиші хіба що було чути, як калатало бідне Лючіїне серденько. </note>
        <note xml:id="ukrainian_1982_cap8-n40" type="comm" target="quarantana/cap8.xml#c8_10738" targetEnd="quarantana/cap8.xml#c8_10771">Як ми вже сказали, дон Абондіо сидів при слабкому світлі маленького світильника в потертому кріслі, загорнувшися в поношену сутану. </note>
        <note xml:id="ukrainian_1982_cap8-n41" type="comm" target="quarantana/cap8.xml#c8_10772" targetEnd="quarantana/cap8.xml#c8_10816">Два густих пасма, що вибилися з-під шапочки, густі брови, густі вуса, густа еспаньйолка — усе це, сиве й розкидане по смаглявому зморщеному обличчю курато, скидалося на вкриті снігом кущики на схилі гори, освітлені місячним сяйвом. </note>
        <note xml:id="ukrainian_1982_cap8-n42" type="comm" target="quarantana/cap8.xml#c8_10817" targetEnd="quarantana/cap8.xml#c8_10832">— А-а! — повітав він Тоніо, знімаючи окуляри й закладаючи ними книжечку. </note>
        <note xml:id="ukrainian_1982_cap8-n43" type="comm" target="quarantana/cap8.xml#c8_10833" targetEnd="quarantana/cap8.xml#c8_10850">— Ви, либонь, скажете, синьйоре курато, що я прийшов невчасно,— мовив Тоніо, вклонившись, вслід за ним це саме досить незграбно зробив і Жервазо. </note>
        <note xml:id="ukrainian_1982_cap8-n44" type="comm" target="quarantana/cap8.xml#c8_10851" targetEnd="quarantana/cap8.xml#c8_10858">— Звичайно, пізно,— пізно в усіх відношеннях! </note>
        <note xml:id="ukrainian_1982_cap8-n45" type="comm" target="quarantana/cap8.xml#c8_10859" targetEnd="quarantana/cap8.xml#c8_10863">Адже ви знаєте, що я хворий? </note>
        <note xml:id="ukrainian_1982_cap8-n46" type="comm" target="quarantana/cap8.xml#c8_10864" targetEnd="quarantana/cap8.xml#c8_10866">— О, нам дуже шкода! </note>
        <note xml:id="ukrainian_1982_cap8-n47" type="comm" target="quarantana/cap8.xml#c8_10867" targetEnd="quarantana/cap8.xml#c8_10878">— Напевно, ви чули про це. Я хворий і не знаю, коли зможу знову вийти на люди... </note>
        <note xml:id="ukrainian_1982_cap8-n48" type="comm" target="quarantana/cap8.xml#c8_10879" targetEnd="quarantana/cap8.xml#c8_10887">А для чого ви привели з собою оцього... цього хлопця? </note>
        <note xml:id="ukrainian_1982_cap8-n49" type="comm" target="quarantana/cap8.xml#c8_10888" targetEnd="quarantana/cap8.xml#c8_10892">— Та так, задля компанії, синьйоре курато. </note>
        <note xml:id="ukrainian_1982_cap8-n50" type="comm" target="quarantana/cap8.xml#c8_10893" targetEnd="quarantana/cap8.xml#c8_10894">— Ну гаразд! Подивимось? </note>
        <note xml:id="ukrainian_1982_cap8-n51" type="comm" target="quarantana/cap8.xml#c8_10895" targetEnd="quarantana/cap8.xml#c8_10911">— Ось тут двадцять п'ять нових берлінг — отих, із святим Амброджо на коні,— сказав Тоніо, видобуваючи з кишені згорток. </note>
        <note xml:id="ukrainian_1982_cap8-n52" type="comm" target="quarantana/cap8.xml#c8_10912" targetEnd="quarantana/cap8.xml#c8_10936">— Подивимось,— повторив дон Абондіо і, взявши згорток, знову наклав окуляри, розгорнув папір, висипав берлінги, перелічив і пообдивлявся їх з усіх боків, але не виявив ані найменшої вади. </note>
        <note xml:id="ukrainian_1982_cap8-n53" type="comm" target="quarantana/cap8.xml#c8_10937" targetEnd="quarantana/cap8.xml#c8_10946">— А тепер, синьйоре курато, поверніть мені намисто моєї Текли. </note>
        <note xml:id="ukrainian_1982_cap8-n54" type="comm" target="quarantana/cap8.xml#c8_10947" targetEnd="quarantana/cap8.xml#c8_11006">— Правильно,— відповів дон Абондіо. Підійшов до шафи, дістав ключа із кишені й, озирнувшись довкола, неначе бажаючи втримати непроханих глядачів на безпечній відстані, прочинив дверцята, затулив отвір своїм тулубом, стромив досередини голову, щоб побачити, де намисто, і руку, щоб взяти його, взяв і, замкнувши шафу, оддав Теклине намисто зі словами: «Усе гаразд?» </note>
        <note xml:id="ukrainian_1982_cap8-n55" type="comm" target="quarantana/cap8.xml#c8_11007" targetEnd="quarantana/cap8.xml#c8_11019">— А тепер,— сказав Тоніо,— коли ваша ласка, напишіть чорним по білому... </note>
        <note xml:id="ukrainian_1982_cap8-n56" type="comm" target="quarantana/cap8.xml#c8_11020" targetEnd="quarantana/cap8.xml#c8_11027">— А це навіщо? — спитав дон Абондіо.— Адже всі й так знають. </note>
        <note xml:id="ukrainian_1982_cap8-n57" type="comm" target="quarantana/cap8.xml#c8_11028" targetEnd="quarantana/cap8.xml#c8_11033">Ой! Які люди поробилися підозріливі! </note>
        <note xml:id="ukrainian_1982_cap8-n58" type="comm" target="quarantana/cap8.xml#c8_11034" targetEnd="quarantana/cap8.xml#c8_11038">То ви що — не вірите мені? </note>
        <note xml:id="ukrainian_1982_cap8-n59" type="comm" target="quarantana/cap8.xml#c8_11039" targetEnd="quarantana/cap8.xml#c8_11044">— Як можна, синьйоре курато! Це я вам не вірю? </note>
        <note xml:id="ukrainian_1982_cap8-n60" type="comm" target="quarantana/cap8.xml#c8_11045" targetEnd="quarantana/cap8.xml#c8_11048">Ви мене кривдите. </note>
        <note xml:id="ukrainian_1982_cap8-n61" type="comm" target="quarantana/cap8.xml#c8_11049" targetEnd="quarantana/cap8.xml#c8_11076">Та вже коли моє ім'я записано у вас в книжечці там, де борг, якщо ви завдали собі праці записати його один раз, то, знаєте, адже людина не відає ні скільки їй ще жити, ані своєї смертної години... </note>
        <note xml:id="ukrainian_1982_cap8-n62" type="comm" target="quarantana/cap8.xml#c8_11077" targetEnd="quarantana/cap8.xml#c8_11116">— Ну, гаразд, гаразд! — урвав його дон Абондіо; буркочучи, він висунув із стола шухлядку, дістав звідти папір, перо та чорнильницю і заходився писати, повторюючи вголос слова в міру того, як вони лягали з-під пера на папір. </note>
        <note xml:id="ukrainian_1982_cap8-n63" type="comm" target="quarantana/cap8.xml#c8_11117" targetEnd="quarantana/cap8.xml#c8_11167">Тим часом Тоніо, а за його знаком і Жервазо, стали перед столиком так, щоб затулити від пишучого вхідні двері; і, ніби знічев'я, почали човгати ногами по підлозі, аби дати знати нареченим за дверима, що час заходити, і воднораз заглушити шум їхніх кроків. </note>
        <note xml:id="ukrainian_1982_cap8-n65" type="comm" target="quarantana/cap8.xml#c8_11178" targetEnd="quarantana/cap8.xml#c8_11208">Коли було зачовгано в чотири ноги, Ренцо взяв Лючію за руку, підбадьорливо потискаючи її, і рушив, тягнучи за собою наречену, яка вся дрижала і не могла зрушити з місця. </note>
        <note xml:id="ukrainian_1982_cap8-n66" type="comm" target="quarantana/cap8.xml#c8_11209" targetEnd="quarantana/cap8.xml#c8_11225">Вони зайшли тихо-тихо, навшпиньках, тамуючи подих, і сховалися за спинами братів. </note>
        <note xml:id="ukrainian_1982_cap8-n67" type="comm" target="quarantana/cap8.xml#c8_11226" targetEnd="quarantana/cap8.xml#c8_11265">Тим часом дон Абондіо, скінчивши писати, став уважно перечитувати написане, не відводячи очей від паперу. Потому він згорнув його вчетверо і, мовивши: «Тепер ви будете задоволені?» — зняв окуляри однією рукою, а другою простиг папір Тоніо, звівши на того очі. </note>
        <note xml:id="ukrainian_1982_cap8-n68" type="comm" target="quarantana/cap8.xml#c8_11266" targetEnd="quarantana/cap8.xml#c8_11296">Простягаючи руку по папір, Тоніо відступив убік, Жервазо, за його знаком,— у другий, і між ними, ніби при щойно розсунутій завісі, з'явилися Ренцо й Лючія. </note>
        <note xml:id="ukrainian_1982_cap8-n69" type="comm" target="quarantana/cap8.xml#c8_11297" targetEnd="quarantana/cap8.xml#c8_11333">Дон Абондіо спершу неясно, а потім чітко побачив це все, злякався, занімів, розлютився, втямив, що до чого, й прийняв рішення, встигнувши все це за той час, який був потрібен Ренцо, щоб промовити слова: «Синьйоре курато, в присутності цих свідків заявляю: вона моя дружина». </note>
        <note xml:id="ukrainian_1982_cap8-n70" type="comm" target="quarantana/cap8.xml#c8_11334" targetEnd="quarantana/cap8.xml#c8_11393">Іще не встигли стулитися його вуста, як дон Абондіо, кинувши папір, схопив лівою рукою світильника, а правою стяг зі столика килимову скатертину і, притуливши її до себе, за поспіхом впустивши додолу книжку, папір, чорнильницю та пісочницю, пробрався між кріслом і столиком, підступивши до Лючії. </note>
        <note xml:id="ukrainian_1982_cap8-n71" type="comm" target="quarantana/cap8.xml#c8_11394" targetEnd="quarantana/cap8.xml#c8_11431">Бідолашка своїм милозвучним і в ту хвилю тремтливим голосом ледве встигла вимовити: «А це...», як дон Абондіо грубо накинув їй скатертину на голову та обличчя, щоб перешкодити доказати всю формулу до кінця. </note>
        <note xml:id="ukrainian_1982_cap8-n72" type="comm" target="quarantana/cap8.xml#c8_11432" targetEnd="quarantana/cap8.xml#c8_11461">І відразу, кинувши світильника, якого тримав у другій руці, так закутав Лючію в килим, аж вона мало не задихнулася. При цьому він щосили загорлав: «Перпетує! </note>
        <note xml:id="ukrainian_1982_cap8-n73" type="comm" target="quarantana/cap8.xml#c8_11462" targetEnd="quarantana/cap8.xml#c8_11464">Перпетує! Зрада! Рятуйте!» </note>
        <note xml:id="ukrainian_1982_cap8-n74" type="comm" target="quarantana/cap8.xml#c8_11465" targetEnd="quarantana/cap8.xml#c8_11503">Світильник, гаснучи на підлозі, слабким миготливим світлом осявав Лючію, яка, геть розгубившись, навіть не намагалася вивільнитися зі скатертини і могла видатися скульптурою з глини, що на неї майстер накинув вогку тканину. </note>
        <note xml:id="ukrainian_1982_cap8-n75" type="comm" target="quarantana/cap8.xml#c8_11504" targetEnd="quarantana/cap8.xml#c8_11545">Коли ж світло зовсім згасло, дон Абондіо відпустив бідолашну й став навпомацки шукати двері до другої внутрішньої кімнати; знайшовши їх, він ускочив туди й замкнувся, не перестаючи кричати: «Перпетує! Зрада! Рятуйте! Геть із мого будинку, геть!» </note>
        <note xml:id="ukrainian_1982_cap8-n76" type="comm" target="quarantana/cap8.xml#c8_11546" targetEnd="quarantana/cap8.xml#c8_11578">У сусідній кімнаті панувало цілковите сум'яття. Ренцо намагався впіймати синьйора курато й водив руками, наче грав у піжмурки. Діставшися до дверей, він почав стукати в них, голосно вигукуючи: «Відімкніть, відімкніть-бо, не зчиняйте галасу!» </note>
        <note xml:id="ukrainian_1982_cap8-n77" type="comm" target="quarantana/cap8.xml#c8_11579" targetEnd="quarantana/cap8.xml#c8_11593">Уриваним голосом Лючія намагалася спинити Ренцо, благально повторюючи: «Ходімо звідси, на бога, ходімо!» </note>
        <note xml:id="ukrainian_1982_cap8-n78" type="comm" target="quarantana/cap8.xml#c8_11594" targetEnd="quarantana/cap8.xml#c8_11609">Тоніо навкарачках нишпорив руками по підлозі, щоб усе-таки забрати свою розписку. </note>
        <note xml:id="ukrainian_1982_cap8-n79" type="comm" target="quarantana/cap8.xml#c8_11610" targetEnd="quarantana/cap8.xml#c8_11622">Жервазо, мов навіжений, горлав і стрибав, намагаючись вибратися й утекти, поки не пізно. </note>
        <note xml:id="ukrainian_1982_cap8-n80" type="comm" target="quarantana/cap8.xml#c8_11623" targetEnd="quarantana/cap8.xml#c8_11639">Серед цієї метушні нам доведеться зробити хвилинну зупинку для деяких міркувань. </note>
        <note xml:id="ukrainian_1982_cap8-n81" type="comm" target="quarantana/cap8.xml#c8_11640" targetEnd="quarantana/cap8.xml#c8_11674">Ренцо, вчинивши шарварок у чужому домі, пробравшися туди крадькома й полонивши самого господаря в одній із кімнат, поставав ніби грубий насильник, а тим часом він, по суті, був скривджений. </note>
        <note xml:id="ukrainian_1982_cap8-n82" type="comm" target="quarantana/cap8.xml#c8_11675" targetEnd="quarantana/cap8.xml#c8_11699">Дон Абондіо, заскочений зненацька, змушений тікати й нажаханий саме в ту хвилю, коли мирно займався своїми справами, поставав ніби жертва, а тим часом, по суті, саме він і був кривдник. </note>
        <note xml:id="ukrainian_1982_cap8-n83" type="comm" target="quarantana/cap8.xml#c8_11700" targetEnd="quarantana/cap8.xml#c8_11712">Так часто буває на цім світі,— я маю на увазі, так бувало в сімнадцятому сторіччі. </note>
        <note xml:id="ukrainian_1982_cap8-n84" type="comm" target="quarantana/cap8.xml#c8_11713" targetEnd="quarantana/cap8.xml#c8_11738">Не бачачи ознак відступу ворога, обложений розчинив вікно на церковний майдан і заволав: «Рятуйте! Рятуйте!» </note>
        <note xml:id="ukrainian_1982_cap8-n85" type="comm" target="quarantana/cap8.xml#c8_11739" targetEnd="quarantana/cap8.xml#c8_11779">Місяць світив щосили. Тінь від церкви, а за нею довга шпичаста тінь дзвіниці лежали чіткою чорною плямою на порослім травою яскраво осяяному майдані: будь-яку річ було видно майже як удень. </note>
        <note xml:id="ukrainian_1982_cap8-n86" type="comm" target="quarantana/cap8.xml#c8_11780" targetEnd="quarantana/cap8.xml#c8_11791">Але, куди оком глянеш,— ніде жодної ознаки живої істоти. </note>
        <note xml:id="ukrainian_1982_cap8-n87" type="comm" target="quarantana/cap8.xml#c8_11792" targetEnd="quarantana/cap8.xml#c8_11818">Однак до однієї стіни церкви, якраз з боку, поверненого до парафіяльного будинку, тулилася невеличка оселя — комірчина, де спав паламар. </note>
        <note xml:id="ukrainian_1982_cap8-n88" type="comm" target="quarantana/cap8.xml#c8_11819" targetEnd="quarantana/cap8.xml#c8_11851">Пробудившися від несамовитого крику, він отямився після сну, похапцем зліз із ліжка, відчинив стулку свого віконця, вистромив голову назовні і, не встигнувши ще продерти очі, запитав: — Що там сталося? </note>
        <note xml:id="ukrainian_1982_cap8-n89" type="comm" target="quarantana/cap8.xml#c8_11852" targetEnd="quarantana/cap8.xml#c8_11862">— Мерщій, Амброджо, на допомогу! До мене залізли в будинок! — закричав йому дон Абондіо. </note>
        <note xml:id="ukrainian_1982_cap8-n90" type="comm" target="quarantana/cap8.xml#c8_11863" targetEnd="quarantana/cap8.xml#c8_11909">— Зараз,— відповів паламар, ховаючи голову. Він зачинив вікно й, страшенно наляканий, відразу знайшов спосіб зарадити лихові — навіть більше, ніж його про те просили,— не беручи, однак, участі в бійці, хоч би яка вона пула. </note>
        <note xml:id="ukrainian_1982_cap8-n91" type="comm" target="quarantana/cap8.xml#c8_11910" targetEnd="quarantana/cap8.xml#c8_11955">Схопивши штани зі своєї постелі й ткнувши їх під пахву, неначе парадного капелюха, він вистрибом спустився дерев'яними сходами, підбіг до дзвіниці, схопився за мотуз більшого з двох дзвонів і вдарив на сполох. </note>
        <note xml:id="ukrainian_1982_cap8-n92" type="comm" target="quarantana/cap8.xml#c8_11956" targetEnd="quarantana/cap8.xml#c8_11975">Бов-бов-бов! Селяни перелякано підхоплюються з ліжок; хлопці, розлігшися в сіннику, прислухаються, підводяться. </note>
        <note xml:id="ukrainian_1982_cap8-n93" type="comm" target="quarantana/cap8.xml#c8_11976" targetEnd="quarantana/cap8.xml#c8_11976">«Що таке? </note>
        <note xml:id="ukrainian_1982_cap8-n94" type="comm" target="quarantana/cap8.xml#c8_11977" targetEnd="quarantana/cap8.xml#c8_11983">Б'ють на сполох? Пожежа? Злодії? Розбійники?» </note>
        <note xml:id="ukrainian_1982_cap8-n95" type="comm" target="quarantana/cap8.xml#c8_11984" targetEnd="quarantana/cap8.xml#c8_12035">Деякі жінки умовляють своїх чоловіків, благаючи їх лежати й не ворушитися — нехай собі йдуть інші. І все ж декотрі встають, підходять до вікна, боягузи вдають, що піддаються на умовляння жінок, і вертаються; цікавіші й хоробріші сходять донизу по вила та мотики й біжать на галас; треті тільки стоять і видивляються. </note>
        <note xml:id="ukrainian_1982_cap8-n96" type="comm" target="quarantana/cap8.xml#c8_12036" targetEnd="quarantana/cap8.xml#c8_12073">Та перш ніж одні опинилися на місці події, навіть перш ніж інші повстигали попідхоплюватися на ноги, шум долетів до вух тих, що були неподалік, уже вдягнені. То були браві, з одного боку, Аньєзе й Перпетуя — з другого. </note>
        <note xml:id="ukrainian_1982_cap8-n97" type="comm" target="quarantana/cap8.xml#c8_12074" targetEnd="quarantana/cap8.xml#c8_12093">Спершу коротко розповімо про перших, про те, що вони робили від тієї хвилини, як ми їх покинули в шинку. </note>
        <note xml:id="ukrainian_1982_cap8-n98" type="comm" target="quarantana/cap8.xml#c8_12094" targetEnd="quarantana/cap8.xml#c8_12151">Ці троє, помітивши, що всі двері позамикано і вулиця спорожніла, хутко вийшли з шинку, неначе раптом зміркували, що засиділися допізна, і заявили, що поспішають додому. Вони обійшли все село, аби остаточно впевнитись, що всі повгамовувалися; і справді, не зустріли жодної живої душі, не почули ані найменшого шереху. </note>
        <note xml:id="ukrainian_1982_cap8-n99" type="comm" target="quarantana/cap8.xml#c8_12152" targetEnd="quarantana/cap8.xml#c8_12170">Пройшли вони з усілякими осторогами й повз наш бідний будиночок, де панувала повна тиша,— адже там уже нікого не було. </note>
        <note xml:id="ukrainian_1982_cap8-n100" type="comm" target="quarantana/cap8.xml#c8_12171" targetEnd="quarantana/cap8.xml#c8_12183">Тоді вони, не гаючи часу, вирушили до халупи й доповіли про все синьйорові Грізо. </note>
        <note xml:id="ukrainian_1982_cap8-n101" type="comm" target="quarantana/cap8.xml#c8_12184" targetEnd="quarantana/cap8.xml#c8_12247">Він відразу натяг на голову великого старого капелюха, накинув на плечі вощений полотняний плащ пілігрима, обвішаний черепашками, взяв у руки ціпок мандрівця й, сказавши: «Ходімо, сміливіше! Тихо, і слухати мої накази!» — першим вирушив у дорогу, решта — за ним. Вони вмить дісталися до будинку вулицею, протилежною тій, якою пішла невелика компанія, так само вирушивши в свою подорож. </note>
        <note xml:id="ukrainian_1982_cap8-n102" type="comm" target="quarantana/cap8.xml#c8_12248" targetEnd="quarantana/cap8.xml#c8_12305">На відстані кількох кроків Грізо спинив свою ватагу й рушив на розвідку сам. Бачачи, що зовні безлюдно й спокійно, він підкликав двох браві, наказав їм тихенько перелізти через стіну навколо дворика і, діставшися досередини, сховатися в кутку за густим фіговим деревом, яке він помітив ще вранці. </note>
        <note xml:id="ukrainian_1982_cap8-n103" type="comm" target="quarantana/cap8.xml#c8_12306" targetEnd="quarantana/cap8.xml#c8_12323">Потому він тихенько постукав з наміром прикинутися заблудлим мандрівцем і попросити притулку до ранку. </note>
        <note xml:id="ukrainian_1982_cap8-n104" type="comm" target="quarantana/cap8.xml#c8_12324" targetEnd="quarantana/cap8.xml#c8_12333">Ніхто не відповідав. Постукав дужче,— повна тиша. </note>
        <note xml:id="ukrainian_1982_cap8-n105" type="comm" target="quarantana/cap8.xml#c8_12334" targetEnd="quarantana/cap8.xml#c8_12363">Тоді він покликав третього браві і наказав йому, за прикладом двох інших, перелізти в дворик і тихо зняти засув, щоб забезпечити собі вільний вхід і вихід. </note>
        <note xml:id="ukrainian_1982_cap8-n106" type="comm" target="quarantana/cap8.xml#c8_12364" targetEnd="quarantana/cap8.xml#c8_12372">Усе це було виконано з великою обережністю і скінчилося гаразд. </note>
        <note xml:id="ukrainian_1982_cap8-n107" type="comm" target="quarantana/cap8.xml#c8_12373" targetEnd="quarantana/cap8.xml#c8_12407">Потім, покликавши решту браві, він зайшов з ними в двір, звелів їм сховатися біля тих, що вже перелізли, безгучно наблизився до виходу на вулицю і поставив там двох вартових із внутрішнього боку, після чого, скрадаючись, підступив до входу в нижній поверх. </note>
        <note xml:id="ukrainian_1982_cap8-n108" type="comm" target="quarantana/cap8.xml#c8_12408" targetEnd="quarantana/cap8.xml#c8_12416">Тут він знову постукав і зачекав, та довго б йому довелося чекати. </note>
        <note xml:id="ukrainian_1982_cap8-n109" type="comm" target="quarantana/cap8.xml#c8_12417" targetEnd="quarantana/cap8.xml#c8_12437">Тоді він тихенько відчинив двері. Зсередини ніхто не спитав: «Хто там?» Нікого не було чути, одно слово, все складалось якнайкраще. </note>
        <note xml:id="ukrainian_1982_cap8-n110" type="comm" target="quarantana/cap8.xml#c8_12438" targetEnd="quarantana/cap8.xml#c8_12460">Отже, вперед. «Пст!» — підкликав він причаєних біля фігового дерева і зайшов з ними до кімнати нижнього поверху, де вранці підступно випросив шматок хліба. </note>
        <note xml:id="ukrainian_1982_cap8-n111" type="comm" target="quarantana/cap8.xml#c8_12461" targetEnd="quarantana/cap8.xml#c8_12485">Діставши трут, кремінь, кресало та сірники, він запалив свого маленького ліхтарика й пройшов до наступної, найдальшої кімнати, аби впевнитися, що там теж нікого немає,— і справді нікого! </note>
        <note xml:id="ukrainian_1982_cap8-n112" type="comm" target="quarantana/cap8.xml#c8_12486" targetEnd="quarantana/cap8.xml#c8_12497">Грізо повернувся, підійшов до сходів і, вдивляючись у темряву, став дослухатися: безлюддя й мовчанка. </note>
        <note xml:id="ukrainian_1982_cap8-n113" type="comm" target="quarantana/cap8.xml#c8_12498" targetEnd="quarantana/cap8.xml#c8_12544">Він поставив іще двох вартових на нижньому поверсі і взяв із собою Гріньяпоко. Це був браві з Бергамського краю,— тільки йому було доручено погрожувати, угамовувати, наказувати, взагалі провадити всі розмови, щоб Аньєзе, чуючи його говірку, могла подумати, що всю змову затіяно з Бергамо. </note>
        <note xml:id="ukrainian_1982_cap8-n114" type="comm" target="quarantana/cap8.xml#c8_12545" targetEnd="quarantana/cap8.xml#c8_12573">Вони йшли поряд, інші ступали позаду. Грізо тихенько зійшов нагору, кленучи подумки кожну скрипучу приступку, кожен крок цих пройдисвітів, що зчиняли шум. </note>
        <note xml:id="ukrainian_1982_cap8-n115" type="comm" target="quarantana/cap8.xml#c8_12574" targetEnd="quarantana/cap8.xml#c8_12577">Ось він уже нагорі. </note>
        <note xml:id="ukrainian_1982_cap8-n116" type="comm" target="quarantana/cap8.xml#c8_12578" targetEnd="quarantana/cap8.xml#c8_12581">Тут заліг заєць! </note>
        <note xml:id="ukrainian_1982_cap8-n117" type="comm" target="quarantana/cap8.xml#c8_12582" targetEnd="quarantana/cap8.xml#c8_12612">Він легенько штовхнув двері до першої кімнати; двері прочинилися, утворюючи щілину; заглянув туди: темно; прислухався, чи хто не хропе, не зітхає, не вовтузиться всередині: зовсім тихо. </note>
        <note xml:id="ukrainian_1982_cap8-n118" type="comm" target="quarantana/cap8.xml#c8_12613" targetEnd="quarantana/cap8.xml#c8_12646">Отже, можна йти вперед! Піднявши ліхтарика до рівня обличчя, скеровуючи світло перед собою, добре все бачачи, сам залишаючись у тіні, він розчахнув двері; перед ним — ліжко, підступив до нього: постіль накрито й збито, покривало накинуто на узголів'я. </note>
        <note xml:id="ukrainian_1982_cap8-n119" type="comm" target="quarantana/cap8.xml#c8_12647" targetEnd="quarantana/cap8.xml#c8_12678">Грізо знизав плечима, повернувся до товаришів, даючи їм зрозуміти, що йде до другої кімнати, а вони мають іти за ним; вступивши до сусідньої кімнати, він побачив там те саме. </note>
        <note xml:id="ukrainian_1982_cap8-n120" type="comm" target="quarantana/cap8.xml#c8_12679" targetEnd="quarantana/cap8.xml#c8_12692">«Що за чортівня! — вигукнув він.— Чи не виказав нас який-небудь собака-зрадник!» </note>
        <note xml:id="ukrainian_1982_cap8-n121" type="comm" target="quarantana/cap8.xml#c8_12693" targetEnd="quarantana/cap8.xml#c8_12709">Інші, вже з меншою обережністю, заходяться нишпорити по всіх кутках, перевертаючи все догори дном. </note>
        <note xml:id="ukrainian_1982_cap8-n122" type="comm" target="quarantana/cap8.xml#c8_12710" targetEnd="quarantana/cap8.xml#c8_12749">Поки вони були зайняті цією справою, ті два сторожі біля виходу на вулицю зачули часті, чимраз ближчі кроки; хоч би хто то був, вирішили браві, він має пройти мимо, і, принишкнувши, вони про всяк випадок насторожилися. </note>
        <note xml:id="ukrainian_1982_cap8-n123" type="comm" target="quarantana/cap8.xml#c8_12750" targetEnd="quarantana/cap8.xml#c8_12757">Алекроки затихли якраз біля входу. </note>
        <note xml:id="ukrainian_1982_cap8-n124" type="comm" target="quarantana/cap8.xml#c8_12758" targetEnd="quarantana/cap8.xml#c8_12791">То був Меніко, який чимдуж поспішав із дорученням падре Крістофоро попередити обох жінок, щоб вони, ради всього святого, негайно пішли із свого дому й сховались у монастирі, тому що... ну, а чому — це вже вам відомо, читачу! </note>
        <note xml:id="ukrainian_1982_cap8-n125" type="comm" target="quarantana/cap8.xml#c8_12792" targetEnd="quarantana/cap8.xml#c8_12821">Меніко взявся за скобу засува, намірившись постукати, і зауважив: засув теліпається в руці, його висмикнуто й знято. «Що за халепа?» — подумав він і зі страхом штовхнув двері — вони відразу відчинилися. </note>
        <note xml:id="ukrainian_1982_cap8-n126" type="comm" target="quarantana/cap8.xml#c8_12822" targetEnd="quarantana/cap8.xml#c8_12857">Меніко з великою обережністю переступив поріг і раптом відчув, як його схопили за руки, а з обох боків пролунали два тихі погрозливі голоси: «Мовчи, бо вколошкаємо!» </note>
        <note xml:id="ukrainian_1982_cap8-n127" type="comm" target="quarantana/cap8.xml#c8_12858" targetEnd="quarantana/cap8.xml#c8_12881">Він страшно закричав, але один розбійник затулив йому рота рукою, а другий витяг величезного ножа, щоб налякати його. </note>
        <note xml:id="ukrainian_1982_cap8-n128" type="comm" target="quarantana/cap8.xml#c8_12882" targetEnd="quarantana/cap8.xml#c8_12924">Хлопчик затрясся, мов осиковий листок, і вже не поривався кричати, бо тієї ж миті тишу розпанахав гучний удар сполохового дзвона, а потім, один за другим, полився цілий потік ударів. </note>
        <note xml:id="ukrainian_1982_cap8-n129" type="comm" target="quarantana/cap8.xml#c8_12925" targetEnd="quarantana/cap8.xml#c8_12981">«На злодієві шапка горить»,— мовить прислів'я; кожному з двох пройдисвітів вчулося в цьому бовканні його власне ім'я та прізвисько; вони відпустили Меніко й, пороззявлявши роти, розвели руками, дивлячись один на одного, а тоді кинулися в будинок, де перебувала більша частина ватаги. </note>
        <note xml:id="ukrainian_1982_cap8-n130" type="comm" target="quarantana/cap8.xml#c8_12982" targetEnd="quarantana/cap8.xml#c8_13000">Меніко чкурнув геть, не оглядаючись, просто до дзвіниці, де напевно хтось та був. </note>
        <note xml:id="ukrainian_1982_cap8-n131" type="comm" target="quarantana/cap8.xml#c8_13001" targetEnd="quarantana/cap8.xml#c8_13033">На інших пройдисвітів, що нишпорили в будинку, страшний сполох справив таке саме враження. Насторожившись, охоплені панікою, вони посунули до виходу, шукаючи найкоротшого шляху, наштовхуючись один на одного. </note>
        <note xml:id="ukrainian_1982_cap8-n132" type="comm" target="quarantana/cap8.xml#c8_13034" targetEnd="quarantana/cap8.xml#c8_13068">А втім, усе це були люди випробувані й до всього звиклі, та й вони не могли встояти перед невідомого небезпекою, до того ж геть непередбаченою, що впала на них, мов сніг на голову. </note>
        <note xml:id="ukrainian_1982_cap8-n133" type="comm" target="quarantana/cap8.xml#c8_13069" targetEnd="quarantana/cap8.xml#c8_13085">Знадобилося все самовладання Грізо, щоб утримати їх укупі й не дати відступові перетворитися на панічну втечу. </note>
        <note xml:id="ukrainian_1982_cap8-n134" type="comm" target="quarantana/cap8.xml#c8_13086" targetEnd="quarantana/cap8.xml#c8_13181">Достоту як ото пес, супроводжуючи свиней, підбігає то з одного, то з другого боку до відбіглих від стада, одну вхопить зубами за вухо й затягне назад, другу штовхне мордою, погавкає на третю, яка саме в цю хвилю вибігає з рядів, отак і тут Грізо схопив за волосся одного з тих, хто вже був на порозі, й затяг його до будинку, ціпком загнав досередини ще одного, котрий був спіткнувся, вилаяв інших, що металися туди й сюди, не знаючи, куди тікати. Зрештою він зігнав усіх на середину дворика. </note>
        <note xml:id="ukrainian_1982_cap8-n135" type="comm" target="quarantana/cap8.xml#c8_13182" targetEnd="quarantana/cap8.xml#c8_13197">— Мерщій! Пістолі в руки! Ножі напоготові, триматися гуртом, і марш за мною! </note>
        <note xml:id="ukrainian_1982_cap8-n136" type="comm" target="quarantana/cap8.xml#c8_13198" targetEnd="quarantana/cap8.xml#c8_13207">Довбешки ви дурні, хто ж зосмілиться зачепити нас, якщо ми триматимемося вкупі? </note>
        <note xml:id="ukrainian_1982_cap8-n137" type="comm" target="quarantana/cap8.xml#c8_13208" targetEnd="quarantana/cap8.xml#c8_13222">Якщо ж дамо переловити себе по одному, то з нами упорається всякий селюк. </note>
        <note xml:id="ukrainian_1982_cap8-n138" type="comm" target="quarantana/cap8.xml#c8_13223" targetEnd="quarantana/cap8.xml#c8_13223">Вище голову! </note>
        <note xml:id="ukrainian_1982_cap8-n139" type="comm" target="quarantana/cap8.xml#c8_13224" targetEnd="quarantana/cap8.xml#c8_13228">За мною всі, як один! </note>
        <note xml:id="ukrainian_1982_cap8-n140" type="comm" target="quarantana/cap8.xml#c8_13229" targetEnd="quarantana/cap8.xml#c8_13240">По цьому короткому зверненні він став на чолі ватаги і вийшов перший. </note>
        <note xml:id="ukrainian_1982_cap8-n141" type="comm" target="quarantana/cap8.xml#c8_13241" targetEnd="quarantana/cap8.xml#c8_13266">Будинок, як ми вже казали, стояв край села. Грізо пішов вулицею, що вела в поле, і всі рушили за ним у повному порядку. </note>
        <note xml:id="ukrainian_1982_cap8-n142" type="comm" target="quarantana/cap8.xml#c8_13267" targetEnd="quarantana/cap8.xml#c8_13285">Тож нехай вони собі йдуть, а ми вернімося трохи назад — до Аньєзе та Перпетуї, котрих ми залишили на стежці. </note>
        <note xml:id="ukrainian_1982_cap8-n143" type="comm" target="quarantana/cap8.xml#c8_13286" targetEnd="quarantana/cap8.xml#c8_13311">Аньєзе намагалася якнайдалі відвести свою приятельку від будинку дона Абондіо, і до певної миті справа посувалася чудово. </note>
        <note xml:id="ukrainian_1982_cap8-n144" type="comm" target="quarantana/cap8.xml#c8_13312" targetEnd="quarantana/cap8.xml#c8_13327">Аж враз служниця згадала, що двері не замкнуто, й захотіла повернутися назад. </note>
        <note xml:id="ukrainian_1982_cap8-n145" type="comm" target="quarantana/cap8.xml#c8_13328" targetEnd="quarantana/cap8.xml#c8_13367">Заперечувати було годі; щоб не викликати зайвої підозри, Аньєзе мусила повернути слідом за Перпетуєю і піти з нею, однак намагалася затримувати її щоразу, коли помічала, що та надто розпалювалася, розповідаючи про нездійснені шлюбні задуми. </note>
        <note xml:id="ukrainian_1982_cap8-n146" type="comm" target="quarantana/cap8.xml#c8_13368" targetEnd="quarantana/cap8.xml#c8_13400">Аньєзе прибирала вигляду уважної слухачки і від часу до часу, бажаючи показати, начебто стежить за розповіддю, або щоб пожвавити балаканину, повторювала: «Так, так... тепер я все розумію... чудово... певна річ. </note>
        <note xml:id="ukrainian_1982_cap8-n147" type="comm" target="quarantana/cap8.xml#c8_13401" targetEnd="quarantana/cap8.xml#c8_13418">А потім? А він що? А ви?» Насправді Аньєзе думала про зовсім інше: «Пішли вони чи все ще там? </note>
        <note xml:id="ukrainian_1982_cap8-n148" type="comm" target="quarantana/cap8.xml#c8_13419" targetEnd="quarantana/cap8.xml#c8_13437">І як ми пошилися в дурні всі троє, не домовившись, щоб вони подали якийсь сигнал, коли справа скінчиться щасливо? </note>
        <note xml:id="ukrainian_1982_cap8-n149" type="comm" target="quarantana/cap8.xml#c8_13438" targetEnd="quarantana/cap8.xml#c8_13464">Велика дурість, але тепер уже годі що вдіяти. Як би його ухитритися і, скільки можливо, затримати її ще?» </note>
        <note xml:id="ukrainian_1982_cap8-n150" type="comm" target="quarantana/cap8.xml#c8_13465" targetEnd="quarantana/cap8.xml#c8_13535">Отак, крок за кроком, то посуваючись уперед, то зупиняючись, наблизились вони до оселі дона Абондіо, але будинку ще не було видно за поворотом. Перпетуя саме розповідала про якийсь важливий момент зі свого життя, і Аньєзе вдалося затримати її на кілька хвилин на місці, аж враз непорушне повітря серед нічної тиші прорізав розпачливий крик дона Абондіо, долинувши звідкись згори: «Рятуйте! Рятуйте!» </note>
        <note xml:id="ukrainian_1982_cap8-n151" type="comm" target="quarantana/cap8.xml#c8_13536" targetEnd="quarantana/cap8.xml#c8_13543">— Господи помилуй! Що сталося? — скрикнула Перпетуя й кинулась була бігти. </note>
        <note xml:id="ukrainian_1982_cap8-n152" type="comm" target="quarantana/cap8.xml#c8_13544" targetEnd="quarantana/cap8.xml#c8_13553">— Що, що таке? — закричала Аньєзе, хапаючи її за спідницю. </note>
        <note xml:id="ukrainian_1982_cap8-n153" type="comm" target="quarantana/cap8.xml#c8_13554" targetEnd="quarantana/cap8.xml#c8_13560">— Господи помилуй! Хіба ви не чули? — відказала та, смикнувшись, щоб вивільнитися. </note>
        <note xml:id="ukrainian_1982_cap8-n154" type="comm" target="quarantana/cap8.xml#c8_13561" targetEnd="quarantana/cap8.xml#c8_13570">— Що таке? Що сталося? — повторила Аньєзе, утримуючи її за руку. </note>
        <note xml:id="ukrainian_1982_cap8-n155" type="comm" target="quarantana/cap8.xml#c8_13571" targetEnd="quarantana/cap8.xml#c8_13584">— Відчепись, бісова бабо! — крикнула Перпетуя, відштовхнувши Аньєзе й вирвавшись, а тоді кинулася бігти. </note>
        <note xml:id="ukrainian_1982_cap8-n156" type="comm" target="quarantana/cap8.xml#c8_13585" targetEnd="quarantana/cap8.xml#c8_13596">В цей час здалеку долинув, ще більш пронизливий і несподіваний, страшний вереск Меніко. </note>
        <note xml:id="ukrainian_1982_cap8-n157" type="comm" target="quarantana/cap8.xml#c8_13597" targetEnd="quarantana/cap8.xml#c8_13605">— Господи помилуй! — закричала тепер і Аньєзе й припустила за Перпетуєю. </note>
        <note xml:id="ukrainian_1982_cap8-n158" type="comm" target="quarantana/cap8.xml#c8_13606" targetEnd="quarantana/cap8.xml#c8_13632">Та не встигли вони й п'ятами блиснути, як зненацька забовкав сполоховий дзвін — раз, два, три і далі, частіше, удар за ударом. Ці удари могли б ще дужче поквапити їх, якби в тім була потреба! </note>
        <note xml:id="ukrainian_1982_cap8-n159" type="comm" target="quarantana/cap8.xml#c8_13633" targetEnd="quarantana/cap8.xml#c8_13676">Перпетуя підбігла до будинку на якусь хвилю раніше від Аньєзе й кинулась відчиняти двері, але вони самі розчахнулися, й на порозі з'явилися Тоніо, Жервазо, Ренцо та Лючія, які, віднайшовши сходи, вистрибом збігли донизу, а зачувши страшне бовкання сполохового дзвона, почали рятуватися втечею. </note>
        <note xml:id="ukrainian_1982_cap8-n160" type="comm" target="quarantana/cap8.xml#c8_13677" targetEnd="quarantana/cap8.xml#c8_13693">— Що тут таке? Що тут таке? — питала засапана Перпетуя в братів, але ті у відповідь тільки грубо відштовхнули її й утекли.— І ви! </note>
        <note xml:id="ukrainian_1982_cap8-n161" type="comm" target="quarantana/cap8.xml#c8_13694" targetEnd="quarantana/cap8.xml#c8_13707">Як? Що ви тут робите? — спитала вона потім наших молодих, упізнавши їх. </note>
        <note xml:id="ukrainian_1982_cap8-n162" type="comm" target="quarantana/cap8.xml#c8_13708" targetEnd="quarantana/cap8.xml#c8_13713">Але й вони подались геть, нічого не відповівши. </note>
        <note xml:id="ukrainian_1982_cap8-n163" type="comm" target="quarantana/cap8.xml#c8_13714" targetEnd="quarantana/cap8.xml#c8_13737">Поспішаючи туди, де вона була потрібна найбільше, Перпетуя не стала гаяти часу, швидко зайшла до передпокою і, як могла, навпомацки, кинулась до сходів. </note>
        <note xml:id="ukrainian_1982_cap8-n164" type="comm" target="quarantana/cap8.xml#c8_13738" targetEnd="quarantana/cap8.xml#c8_13750">Наречений з нареченою, так і залишившися зарученими, зустрілися віч-на-віч з Аньєзе, яка підбігла до них. </note>
        <note xml:id="ukrainian_1982_cap8-n165" type="comm" target="quarantana/cap8.xml#c8_13751" targetEnd="quarantana/cap8.xml#c8_13770">— А-а, ви тут! — сказала вона, через силу вимовляючи слова.— Ну, то як вийшла справа? Що це за сполох? Я оце щось чула... </note>
        <note xml:id="ukrainian_1982_cap8-n166" type="comm" target="quarantana/cap8.xml#c8_13771" targetEnd="quarantana/cap8.xml#c8_13780">— Додому, скоріше додому,— сказав Ренцо,— додому, поки не зібрався народ. </note>
        <note xml:id="ukrainian_1982_cap8-n167" type="comm" target="quarantana/cap8.xml#c8_13781" targetEnd="quarantana/cap8.xml#c8_13809">І вони були кинулись навтьоки. Але тут прибіг Меніко і, впізнавши їх, весь тремтячи, проказав захриплим голосом: — Куди ви? Назад, назад! Ідіть туди, в монастир! </note>
        <note xml:id="ukrainian_1982_cap8-n168" type="comm" target="quarantana/cap8.xml#c8_13810" targetEnd="quarantana/cap8.xml#c8_13814">— То це ти?...— почала була Аньєзе. </note>
        <note xml:id="ukrainian_1982_cap8-n169" type="comm" target="quarantana/cap8.xml#c8_13815" targetEnd="quarantana/cap8.xml#c8_13819">— А що таке? — спитав Ренцо. </note>
        <note xml:id="ukrainian_1982_cap8-n170" type="comm" target="quarantana/cap8.xml#c8_13820" targetEnd="quarantana/cap8.xml#c8_13825">Лючія, геть розгубившись, мовчки здригалася. </note>
        <note xml:id="ukrainian_1982_cap8-n171" type="comm" target="quarantana/cap8.xml#c8_13826" targetEnd="quarantana/cap8.xml#c8_13833">— У будинку сам диявол,— задихаючись, провадив Меніко.— Я бачив їх, вони хотіли вбити мене. </note>
        <note xml:id="ukrainian_1982_cap8-n172" type="comm" target="quarantana/cap8.xml#c8_13834" targetEnd="quarantana/cap8.xml#c8_13872">Падре Крістофоро сказав... і ви, Ренцо, він сказав, щоб ви також прийшли негайно, та й потім — я ж їх бачив своїми очима, на щастя, я знайшов усіх вас тут. Я розповім вам про все потім, коли виберемось звідси. </note>
        <note xml:id="ukrainian_1982_cap8-n173" type="comm" target="quarantana/cap8.xml#c8_13873" targetEnd="quarantana/cap8.xml#c8_13914">Ренцо, розгубившися менш за інших, подумав, що, хоч хай там як, а треба йти геть чимскоріше, перш ніж збереться народ, і що найкраще було б учинити за порадою, або, ліпше сказати, за настійливим проханням до смерті переляканого Меніко. </note>
        <note xml:id="ukrainian_1982_cap8-n174" type="comm" target="quarantana/cap8.xml#c8_13915" targetEnd="quarantana/cap8.xml#c8_13930">А вже дорогою, уникнувши небезпеки, можна буде зажадати від хлопця більш путящого пояснення. </note>
        <note xml:id="ukrainian_1982_cap8-n175" type="comm" target="quarantana/cap8.xml#c8_13931" targetEnd="quarantana/cap8.xml#c8_13940">— Іди вперед,— сказав він Меніко.— Ми підемо з ним,— докинув він, обернувшися до жінок. </note>
        <note xml:id="ukrainian_1982_cap8-n176" type="comm" target="quarantana/cap8.xml#c8_13941" targetEnd="quarantana/cap8.xml#c8_13989">Вони швидко повернули до церкви, перетнули майдан, де ще, з божої милості, не було жодної живої душі, заглибилися в вуличку між церквою та будинком дона Абондіо, пролізли в першу, яка трапилась їм, діру в загорожі й подалися в поле. </note>
        <note xml:id="ukrainian_1982_cap8-n177" type="comm" target="quarantana/cap8.xml#c8_13990" targetEnd="quarantana/cap8.xml#c8_14008">Не пройшли вони, либонь, і півсотні кроків, як на майдан посунув натовп, більшаючи щохвилини. </note>
        <note xml:id="ukrainian_1982_cap8-n178" type="comm" target="quarantana/cap8.xml#c8_14009" targetEnd="quarantana/cap8.xml#c8_14028">Люди переглядалися між собою, у кожного на язиці крутилось запитання і ні в кого не було відповіді. </note>
        <note xml:id="ukrainian_1982_cap8-n179" type="comm" target="quarantana/cap8.xml#c8_14029" targetEnd="quarantana/cap8.xml#c8_14038">Ті, що поприбігали перші, кинулися до церковних дверей, які були на замку. </note>
        <note xml:id="ukrainian_1982_cap8-n180" type="comm" target="quarantana/cap8.xml#c8_14039" targetEnd="quarantana/cap8.xml#c8_14063">Тоді люди побігли до дзвіниці, і хтось із них, приставивши рота до невеличкого віконця на зразок бійниці, гукнув досередини: «Який біс там калатає?» </note>
        <note xml:id="ukrainian_1982_cap8-n181" type="comm" target="quarantana/cap8.xml#c8_14064" targetEnd="quarantana/cap8.xml#c8_14085">Зачувши знайомий голос, Амброджо кинув мотуза й, зрозумівши з гомону, що народу поназбиралося чимало, відповів: «Зараз відімкну». </note>
        <note xml:id="ukrainian_1982_cap8-n182" type="comm" target="quarantana/cap8.xml#c8_14086" targetEnd="quarantana/cap8.xml#c8_14107">Похапцем надягши на себе принесені під пахвою штани, він пройшов ізсередини до церковних дверей і відімкнув їх. </note>
        <note xml:id="ukrainian_1982_cap8-n183" type="comm" target="quarantana/cap8.xml#c8_14108" targetEnd="quarantana/cap8.xml#c8_14113">— Що означає весь цей шум? Що сталося? </note>
        <note xml:id="ukrainian_1982_cap8-n184" type="comm" target="quarantana/cap8.xml#c8_14114" targetEnd="quarantana/cap8.xml#c8_14115">Де? </note>
        <note xml:id="ukrainian_1982_cap8-n185" type="comm" target="quarantana/cap8.xml#c8_14116" targetEnd="quarantana/cap8.xml#c8_14118">Хто? </note>
        <note xml:id="ukrainian_1982_cap8-n186" type="comm" target="quarantana/cap8.xml#c8_14119" targetEnd="quarantana/cap8.xml#c8_14156">— Як це де? — відповів Амброджо, притримуючи однією рукою двері, а другою оті штани, які він надяг похапцем.— Як! Ви не знаєте? У синьйора курато в будинку розбійники. </note>
        <note xml:id="ukrainian_1982_cap8-n187" type="comm" target="quarantana/cap8.xml#c8_14157" targetEnd="quarantana/cap8.xml#c8_14159">Сміливіше, хлопці, на допомогу! </note>
        <note xml:id="ukrainian_1982_cap8-n188" type="comm" target="quarantana/cap8.xml#c8_14160" targetEnd="quarantana/cap8.xml#c8_14177">Усі посунули до будинку курато і, підступивши до нього натовпом, стали, дослухаючись, дивитися вгору: в будинку панувала повна тиша. </note>
        <note xml:id="ukrainian_1982_cap8-n189" type="comm" target="quarantana/cap8.xml#c8_14178" targetEnd="quarantana/cap8.xml#c8_14193">Декотрі забігли з боку дверей: вони були замкнені, і ні по чому не було видно, щоб хтось їх торкався. </note>
        <note xml:id="ukrainian_1982_cap8-n190" type="comm" target="quarantana/cap8.xml#c8_14194" targetEnd="quarantana/cap8.xml#c8_14208">Тоді ці в свою чергу подивилися вгору — жодного відчиненого вікна, ані найменшого шереху. </note>
        <note xml:id="ukrainian_1982_cap8-n191" type="comm" target="quarantana/cap8.xml#c8_14209" targetEnd="quarantana/cap8.xml#c8_14212">— Чи є там хто всередині? </note>
        <note xml:id="ukrainian_1982_cap8-n192" type="comm" target="quarantana/cap8.xml#c8_14213" targetEnd="quarantana/cap8.xml#c8_14218">Агей, синьйоре курато! </note>
        <note xml:id="ukrainian_1982_cap8-n193" type="comm" target="quarantana/cap8.xml#c8_14219" targetEnd="quarantana/cap8.xml#c8_14221">Синьйоре курато! </note>
        <note xml:id="ukrainian_1982_cap8-n194" type="comm" target="quarantana/cap8.xml#c8_14222" targetEnd="quarantana/cap8.xml#c8_14277">Дон Абондіо, котрий, щойно помітивши втечу непроханих гостей, відійшов від вікна, замкнув його і саме в цю хвилину пошепки сперечався з Перпетуєю, яка покинула його самого в такому скрутному становищі, повинен був, на вимогу натовпу, знов появитися біля вікна. Забачивши таке велетенське підкріплення, він розкаявся в тому, що викликав його. </note>
        <note xml:id="ukrainian_1982_cap8-n195" type="comm" target="quarantana/cap8.xml#c8_14278" targetEnd="quarantana/cap8.xml#c8_14279">— Що тут було? </note>
        <note xml:id="ukrainian_1982_cap8-n196" type="comm" target="quarantana/cap8.xml#c8_14280" targetEnd="quarantana/cap8.xml#c8_14284">Що з вами зробили? </note>
        <note xml:id="ukrainian_1982_cap8-n197" type="comm" target="quarantana/cap8.xml#c8_14285" targetEnd="quarantana/cap8.xml#c8_14288">Хто то такі? </note>
        <note xml:id="ukrainian_1982_cap8-n198" type="comm" target="quarantana/cap8.xml#c8_14289" targetEnd="quarantana/cap8.xml#c8_14300">Де вони? — кричали йому гуртом голосів з п'ятдесят. </note>
        <note xml:id="ukrainian_1982_cap8-n199" type="comm" target="quarantana/cap8.xml#c8_14301" targetEnd="quarantana/cap8.xml#c8_14310">— Нікого вже більше немає. Дякую вам, розходьтеся по домівках. </note>
        <note xml:id="ukrainian_1982_cap8-n200" type="comm" target="quarantana/cap8.xml#c8_14311" targetEnd="quarantana/cap8.xml#c8_14314">— Але ж хто тут був? </note>
        <note xml:id="ukrainian_1982_cap8-n201" type="comm" target="quarantana/cap8.xml#c8_14315" targetEnd="quarantana/cap8.xml#c8_14318">Куди вони подалися? </note>
        <note xml:id="ukrainian_1982_cap8-n202" type="comm" target="quarantana/cap8.xml#c8_14319" targetEnd="quarantana/cap8.xml#c8_14322">Що сталося? </note>
        <note xml:id="ukrainian_1982_cap8-n203" type="comm" target="quarantana/cap8.xml#c8_14323" targetEnd="quarantana/cap8.xml#c8_14357">— Погані люди, які вештаються вночі, але вони вже порозбігалися. Ідіть додому, нікого більше немає, іще раз, діти мої, спасибі вам за ваше добре ставлення.-— І по цих словах він сховався, зачинивши вікно. </note>
        <note xml:id="ukrainian_1982_cap8-n204" type="comm" target="quarantana/cap8.xml#c8_14358" targetEnd="quarantana/cap8.xml#c8_14387">Тут одні почали бурчати, другі — наспівувати, треті — лаятися. Декотрі знизували плечима й ішли геть. Раптом появився новий чоловік; геть засапавшись, він ледве вимовляв слова. </note>
        <note xml:id="ukrainian_1982_cap8-n205" type="comm" target="quarantana/cap8.xml#c8_14388" targetEnd="quarantana/cap8.xml#c8_14417">Чоловік цей жив майже навпроти будиночка Аньєзе. Коли почався шум, він виглянув з вікна й побачив у дворику переполох серед браві, яких Грізо намагався заспокоїти. Звівши дух, чоловік крикнув до натовпу: </note>
        <note xml:id="ukrainian_1982_cap8-n206" type="comm" target="quarantana/cap8.xml#c8_14418" targetEnd="quarantana/cap8.xml#c8_14455">— Що ви тут робите, хлоп'ята? Диявол не тут, а в кінці вулиці. Внизу, в будинку Аньєзе Монделли, якісь озброєні люди; вони там, в будинку; щось ніби збираються вбити якогось подорожнього. Хто знає, що там за чортівня! </note>
        <note xml:id="ukrainian_1982_cap8-n207" type="comm" target="quarantana/cap8.xml#c8_14456" targetEnd="quarantana/cap8.xml#c8_14456">— Що? </note>
        <note xml:id="ukrainian_1982_cap8-n208" type="comm" target="quarantana/cap8.xml#c8_14457" targetEnd="quarantana/cap8.xml#c8_14467">Що таке? — почалась безладна нарада.— Треба йти. </note>
        <note xml:id="ukrainian_1982_cap8-n209" type="comm" target="quarantana/cap8.xml#c8_14468" targetEnd="quarantana/cap8.xml#c8_14470">Треба подивитися. </note>
        <note xml:id="ukrainian_1982_cap8-n210" type="comm" target="quarantana/cap8.xml#c8_14471" targetEnd="quarantana/cap8.xml#c8_14473">Скільки їх? </note>
        <note xml:id="ukrainian_1982_cap8-n211" type="comm" target="quarantana/cap8.xml#c8_14474" targetEnd="quarantana/cap8.xml#c8_14476">А нас скільки? </note>
        <note xml:id="ukrainian_1982_cap8-n212" type="comm" target="quarantana/cap8.xml#c8_14477" targetEnd="quarantana/cap8.xml#c8_14479">Хто вони? </note>
        <note xml:id="ukrainian_1982_cap8-n213" type="comm" target="quarantana/cap8.xml#c8_14480" targetEnd="quarantana/cap8.xml#c8_14484">Старосту! </note>
        <note xml:id="ukrainian_1982_cap8-n214" type="comm" target="quarantana/cap8.xml#c8_14485" targetEnd="quarantana/cap8.xml#c8_14500">— Я тут,— озвався староста з середини натовпу,— я тут, але ви повинні допомогти мені й слухатись безвідмовно. </note>
        <note xml:id="ukrainian_1982_cap8-n215" type="comm" target="quarantana/cap8.xml#c8_14501" targetEnd="quarantana/cap8.xml#c8_14504">Де паламар? </note>
        <note xml:id="ukrainian_1982_cap8-n216" type="comm" target="quarantana/cap8.xml#c8_14505" targetEnd="quarantana/cap8.xml#c8_14508">Дзвони що є сили! </note>
        <note xml:id="ukrainian_1982_cap8-n217" type="comm" target="quarantana/cap8.xml#c8_14509" targetEnd="quarantana/cap8.xml#c8_14520">Швидко! Біжіть хто-небудь по допомогу до Лекко! Ідіть усі сюди... </note>
        <note xml:id="ukrainian_1982_cap8-n218" type="comm" target="quarantana/cap8.xml#c8_14521" targetEnd="quarantana/cap8.xml#c8_14566">Хто підійшов, а хто за спиною інших і втік. Галас стояв страшний, аж враз з'явився новий свідок, що бачив на власні очі, як незнайомці поспішно втікали, й заволав: — Покваптеся, хлоп'ята, злодії або розбійники втікають з якимсь подорожнім; зараз вони вже за селом. Тримайте їх! </note>
        <note xml:id="ukrainian_1982_cap8-n219" type="comm" target="quarantana/cap8.xml#c8_14567" targetEnd="quarantana/cap8.xml#c8_14622">У відповідь на це повідомлення весь натовп, не дожидаючи наказів начальства, заворушився й урозсип кинувся вниз вулицею. В міру того, як вояцтво посувалося вперед, дехто з передніх сповільнював крок, дозволяючи іншим обігнати себе, й застрягав у самісінькій гущі бойової маси, задні проштовхувались уперед, і, врешті, вся вервечка в безладі добулася до місця призначення. </note>
        <note xml:id="ukrainian_1982_cap8-n220" type="comm" target="quarantana/cap8.xml#c8_14623" targetEnd="quarantana/cap8.xml#c8_14638">Були наявні свіжі сліди нашестя: двері навстіж, засув знято, але самих розбійників і слід прохолов. </note>
        <note xml:id="ukrainian_1982_cap8-n221" type="comm" target="quarantana/cap8.xml#c8_14639" targetEnd="quarantana/cap8.xml#c8_14654">Вступили в дворик, підійшли до дверей нижнього поверху — їх теж було відімкнуто й зірвано. Стали кликати: «Аньєзе! </note>
        <note xml:id="ukrainian_1982_cap8-n222" type="comm" target="quarantana/cap8.xml#c8_14655" targetEnd="quarantana/cap8.xml#c8_14655">Лючіє! </note>
        <note xml:id="ukrainian_1982_cap8-n223" type="comm" target="quarantana/cap8.xml#c8_14656" targetEnd="quarantana/cap8.xml#c8_14657">Подорожній! </note>
        <note xml:id="ukrainian_1982_cap8-n224" type="comm" target="quarantana/cap8.xml#c8_14658" targetEnd="quarantana/cap8.xml#c8_14660">Де подорожній? </note>
        <note xml:id="ukrainian_1982_cap8-n225" type="comm" target="quarantana/cap8.xml#c8_14661" targetEnd="quarantana/cap8.xml#c8_14665">Мабуть, Стефано бачив його уві сні, отого подорожнього!» — «Та ні ж бо, ні. </note>
        <note xml:id="ukrainian_1982_cap8-n226" type="comm" target="quarantana/cap8.xml#c8_14666" targetEnd="quarantana/cap8.xml#c8_14672">Карландреа також бачила його. </note>
        <note xml:id="ukrainian_1982_cap8-n227" type="comm" target="quarantana/cap8.xml#c8_14673" targetEnd="quarantana/cap8.xml#c8_14674">Агей, подорожній! </note>
        <note xml:id="ukrainian_1982_cap8-n228" type="comm" target="quarantana/cap8.xml#c8_14675" targetEnd="quarantana/cap8.xml#c8_14676">Аньєзе! </note>
        <note xml:id="ukrainian_1982_cap8-n229" type="comm" target="quarantana/cap8.xml#c8_14677" targetEnd="quarantana/cap8.xml#c8_14677">Лючіє!» </note>
        <note xml:id="ukrainian_1982_cap8-n230" type="comm" target="quarantana/cap8.xml#c8_14678" targetEnd="quarantana/cap8.xml#c8_14679">Відповіді не було. </note>
        <note xml:id="ukrainian_1982_cap8-n231" type="comm" target="quarantana/cap8.xml#c8_14680" targetEnd="quarantana/cap8.xml#c8_14687">«Вони потягли їх із собою, потягли з собою». </note>
        <note xml:id="ukrainian_1982_cap8-n232" type="comm" target="quarantana/cap8.xml#c8_14688" targetEnd="quarantana/cap8.xml#c8_14731">Познаходилися й такі; що закликали переслідувати викрадачів: адже це нечувана мерзенність, і була б ганьба для цілого села, якби всякий негідник міг безкарно з'являтися й хапати жінок, мов шуліка курчат із покинутого току. </note>
        <note xml:id="ukrainian_1982_cap8-n233" type="comm" target="quarantana/cap8.xml#c8_14732" targetEnd="quarantana/cap8.xml#c8_14763">І от знову ще галасливіша нарада; раптом хтось (згодом так і не вдалося встановити, хто ж це був) пустив чутку, ніби Аньєзе й Лючія сховалися в одному з будинків. </note>
        <note xml:id="ukrainian_1982_cap8-n234" type="comm" target="quarantana/cap8.xml#c8_14764" targetEnd="quarantana/cap8.xml#c8_14789">Чутка швидко поширилася, їй повірили; про переслідування втікачів відразу перестали говорити, натовп розсипався, й усі розійшлися по домівках. </note>
        <note xml:id="ukrainian_1982_cap8-n235" type="comm" target="quarantana/cap8.xml#c8_14790" targetEnd="quarantana/cap8.xml#c8_14817">Почалось перешіптування, гомін, стукали в двері, відчиняли їх, з'являлись і зникали вогники, жінки, повихилявшися з вікон, запитували, їм відповідали. </note>
        <note xml:id="ukrainian_1982_cap8-n236" type="comm" target="quarantana/cap8.xml#c8_14818" targetEnd="quarantana/cap8.xml#c8_14836">Коли ж вулиця спорожніла і все затихло, розмови якийсь час тривали по будинках, чергуючися з позіханнями, щоб уранці розпочатися знову. </note>
        <note xml:id="ukrainian_1982_cap8-n237" type="comm" target="quarantana/cap8.xml#c8_14837" targetEnd="quarantana/cap8.xml#c8_14945">А втім, нових подій не було, крім одної: того самого ранку староста стояв на своєму полі, підперши підборіддя рукою й спираючись ліктем на держак заступа, напівзастромленого в землю, а ногою — на сам заступ. Він стояв, мовчки обмірковуючи таємниці минулої ночі й складне питання про те, що йому належало зробити і як було найвигідніше повестися. Аж тут він побачив, що до нього прямують два чоловіки, досить визивні на вигляд, довгочубі, подібні до перших франкських королів, та й всім іншим надзвичайно схожі на отих двох суб'єктів, які за п'ять днів до того перепинили дона Абондіо, а може, це були саме вони. </note>
        <note xml:id="ukrainian_1982_cap8-n238" type="comm" target="quarantana/cap8.xml#c8_14946" targetEnd="quarantana/cap8.xml#c8_14995">Чоловіки нахабно зажадали від старости, щоб він у жодному разі не доповідав синьйорові подеста про нічну пригоду, а коли його й спитають, щоб не казав правди, та щоб не базікав сам та не заохочував до базікання селян, якщо тільки йому дорога надія мирно сконати у власній постелі. </note>
        <note xml:id="ukrainian_1982_cap8-n239" type="comm" target="quarantana/cap8.xml#c8_14996" targetEnd="quarantana/cap8.xml#c8_15048">Наші втікачі досить довго йшли мовчки, швидким кроком, по черзі озираючись назад, щоб подивитися, чи немає, бува, погоні; всі були пригнічені стомливою втечею, занепокоєні невідомістю, в якій опинилися, засмучені невдало зробленою справою і сповнені неясного страху перед новою, невизначеною небезпекою. </note>
        <note xml:id="ukrainian_1982_cap8-n240" type="comm" target="quarantana/cap8.xml#c8_15049" targetEnd="quarantana/cap8.xml#c8_15083">Це тривожне почуття посилював безперервний сполоховий дзвін їм услід, який, знай даленіючи, чувся їм усе тихіше й глухіше, та зате, здавалося, робився дедалі сумнішим і зловіснішим. </note>
        <note xml:id="ukrainian_1982_cap8-n241" type="comm" target="quarantana/cap8.xml#c8_15084" targetEnd="quarantana/cap8.xml#c8_15085">Нарешті він замовк. </note>
        <note xml:id="ukrainian_1982_cap8-n242" type="comm" target="quarantana/cap8.xml#c8_15086" targetEnd="quarantana/cap8.xml#c8_15127">Тільки тоді втікачі, перебуваючи вже серед безлюдного поля й не чуючи ані найменшого шереху довкола, стишили крок. Дещо відсапавшись, Аньєзе перша порушила мовчанку й стала розпитувати Ренцо, як була справа, а Меніко — як сталося, що якийсь диявол проник до них у будинок. </note>
        <note xml:id="ukrainian_1982_cap8-n243" type="comm" target="quarantana/cap8.xml#c8_15128" targetEnd="quarantana/cap8.xml#c8_15164">Ренцо коротко розповів сумну історію, а потім усі троє звернулися до хлопчика, який уже докладніше передав попередження падре Крістофоро й розповів про все, що бачив сам, та про небезпеку, яка йому загрожувала. Усе це, гай-гай, іще раз підтвердило попередження падре. </note>
        <note xml:id="ukrainian_1982_cap8-n244" type="comm" target="quarantana/cap8.xml#c8_15165" targetEnd="quarantana/cap8.xml#c8_15252">Слухачі зрозуміли більше, ніж зумів розповісти їм Меніко. Всі троє раптом замовкли, з жахом дивлячись в очі одне одному. І відразу, в одностайному пориві, всі троє поклали руку — хто на голову, хто на плече хлопчикові, ніби бажаючи попестити його й мовчки подякувати йому за те, що він став їхнім ангелом-рятівником. Висловлюючи своє співчуття з приводу пережитого ним хвилювання та небезпеки, на яку він наражався задля їхнього порятунку, вони майже були готові просити в нього прощення. </note>
        <note xml:id="ukrainian_1982_cap8-n245" type="comm" target="quarantana/cap8.xml#c8_15253" targetEnd="quarantana/cap8.xml#c8_15297">— А тепер вертайся додому, щоб твої більше не тривожились за тебе,— сказала йому Аньєзе і, згадавши про дві обіцяні монетки, дістала з кишені аж чотири й віддала йому, мовивши: — Ну, гаразд, моли бога, щоб нам скоріше побачитися знову, і тоді... </note>
        <note xml:id="ukrainian_1982_cap8-n246" type="comm" target="quarantana/cap8.xml#c8_15298" targetEnd="quarantana/cap8.xml#c8_15334">Ренцо дав Меніко новеньку берлінгу й довго напучував його нічого не говорити про падре Крістофоро. Розчулений Меніко попрощався з усіма й повернув назад. </note>
        <note xml:id="ukrainian_1982_cap8-n247" type="comm" target="quarantana/cap8.xml#c8_15335" targetEnd="quarantana/cap8.xml#c8_15350">А ті пішли своєю дорогого в глибокий роздумах — жінки попереду, Ренцо за ними, охороняючи їхню путь. </note>
        <note xml:id="ukrainian_1982_cap8-n248" type="comm" target="quarantana/cap8.xml#c8_15351" targetEnd="quarantana/cap8.xml#c8_15405">Лючія міцно тримала матір під руку, лагідно й обережно відмовляючись від допомоги, яку Ренцо пропонував їй у важких місцях цієї подорожі, коли вони йшли путівцями: їй було соромно за те, що вона, хай навіть за виняткових обставин, так довго залишалася з ним удвох і допустилася такої близькості,— щоправда, вона сподівалася от-от стати його дружиною. </note>
        <note xml:id="ukrainian_1982_cap8-n249" type="comm" target="quarantana/cap8.xml#c8_15406" targetEnd="quarantana/cap8.xml#c8_15456">А тепер, коли її мрії так гірко розвіялись, Лючія каялася в тому, що зайшла надто далеко, і до числених її хвилювань додалося тепер іще й почуття сорому, породжене не сумним пізнанням зла, а сорому безпричинного, більше схожого на страх дитини, яка тремтить у пітьмі, сама не знаючи чому. </note>
        <note xml:id="ukrainian_1982_cap8-n250" type="comm" target="quarantana/cap8.xml#c8_15457" targetEnd="quarantana/cap8.xml#c8_15464">— А будинок? — раптом спитала Аньєзе. </note>
        <note xml:id="ukrainian_1982_cap8-n251" type="comm" target="quarantana/cap8.xml#c8_15465" targetEnd="quarantana/cap8.xml#c8_15480">Та хоч хай як важливе було це питання, ніхто їй нічого не відповів, бо ніхто й не міг дати задовільної відповіді. </note>
        <note xml:id="ukrainian_1982_cap8-n252" type="comm" target="quarantana/cap8.xml#c8_15481" targetEnd="quarantana/cap8.xml#c8_15498">Мовчки верстали вони далі свою путь і згодом вийшли на невеликий майдан перед монастирською церквою. </note>
        <note xml:id="ukrainian_1982_cap8-n253" type="comm" target="quarantana/cap8.xml#c8_15499" targetEnd="quarantana/cap8.xml#c8_15507">Ренцо підійшов до дверей, тихенько штовхнув їх. </note>
        <note xml:id="ukrainian_1982_cap8-n254" type="comm" target="quarantana/cap8.xml#c8_15508" targetEnd="quarantana/cap8.xml#c8_15536">Двері відразу прочинились, і місяць, прокравшись в отвір, освітив бліде обличчя й сріблясту бороду падре Крістофоро, який стояв на порозі й чекав. </note>
        <note xml:id="ukrainian_1982_cap8-n255" type="comm" target="quarantana/cap8.xml#c8_15537" targetEnd="quarantana/cap8.xml#c8_15551">Забачивши всіх трьох, він промовив: — Слава богові! — й порухом запросив прийшлих увійти. </note>
        <note xml:id="ukrainian_1982_cap8-n256" type="comm" target="quarantana/cap8.xml#c8_15552" targetEnd="quarantana/cap8.xml#c8_15614">Поруч нього стояв другий капуцин — то був послушник-паламар, якого падре Крістофоро проханнями та переконуваннями вговорив не спати і, залишивши вхідні двері незамкненими, бути насторожі, щоб прийняти нещасливців, котрим загрожувала страшна небезпека. Тільки завдяки своєму великому авторитету та славі святої людини падре Крістофоро домігся від послушника такої небезпечної й невідповідної статуту поступливості. </note>
        <note xml:id="ukrainian_1982_cap8-n257" type="comm" target="quarantana/cap8.xml#c8_15615" targetEnd="quarantana/cap8.xml#c8_15625">Коли вони зайшли, падре Крістофоро тихо причинив за ними двері. </note>
        <note xml:id="ukrainian_1982_cap8-n258" type="comm" target="quarantana/cap8.xml#c8_15626" targetEnd="quarantana/cap8.xml#c8_15661">Тут уже паламар не міг стриматися й, відкликавши падре Крістофоро вбік, зашепотів йому на вухо: — Як же це так, падре! Вночі... в церкві... замикатися з жінками... як же тоді статут... падре?— І похитав головою. </note>
        <note xml:id="ukrainian_1982_cap8-n259" type="comm" target="quarantana/cap8.xml#c8_15662" targetEnd="quarantana/cap8.xml#c8_15701">Поки він вичавлював із себе ці слова, падре Крістофоро думав: «Ось бачите: якби це був переслідуваний розбійник, фра Фаціо не став би чинити йому жодної перешкоди, а бідна невинна дівчина, якій пощастило вирватися з вовчих пазурів...» </note>
        <note xml:id="ukrainian_1982_cap8-n260" type="comm" target="quarantana/cap8.xml#c8_15702" targetEnd="quarantana/cap8.xml#c8_15723">— Omnia munda mundis,— вирік він, рвучко повернувшись до фра Фаціо і забувши, що той не розуміє латини. </note>
        <note xml:id="ukrainian_1982_cap8-n261" type="comm" target="quarantana/cap8.xml#c8_15724" targetEnd="quarantana/cap8.xml#c8_15733">Але ця забутливість якраз і подіяла, як було потрібно. </note>
        <note xml:id="ukrainian_1982_cap8-n262" type="comm" target="quarantana/cap8.xml#c8_15734" targetEnd="quarantana/cap8.xml#c8_15764">Якби падре Крістофоро почав сперечатися, спираючись на доводи, фра Фаціо, звичайно, знайшов би інші, протилежні, і одному богові відомо, коли і як скінчилася б ця суперечка. </note>
        <note xml:id="ukrainian_1982_cap8-n263" type="comm" target="quarantana/cap8.xml#c8_15765" targetEnd="quarantana/cap8.xml#c8_15791">Та зачувши латинські слова, повні таємничого змісту й промовлені з такою рішучістю, він подумав, що саме в них і має міститися вирішення всіх його сумнівів. </note>
        <note xml:id="ukrainian_1982_cap8-n264" type="comm" target="quarantana/cap8.xml#c8_15792" targetEnd="quarantana/cap8.xml#c8_15801">Тож він одразу заспокоївся й сказав: — Гаразд, вам це краще знати! </note>
        <note xml:id="ukrainian_1982_cap8-n265" type="comm" target="quarantana/cap8.xml#c8_15802" targetEnd="quarantana/cap8.xml#c8_15838">— Можете бути певні,— відповів падре і, підійшовши при слабкому світлі лампади перед вівтарем до втікачів, котрі стояли в нерішучому чеканні, сказав їм: — Діти мої, подякуйте всевишньому, який позбавив вас від великої небезпеки. </note>
        <note xml:id="ukrainian_1982_cap8-n266" type="comm" target="quarantana/cap8.xml#c8_15839" targetEnd="quarantana/cap8.xml#c8_15880">Можливо, саме в цю хвилину...— Тут він став роз'яснювати те, про що натяками дав їм знати через хлопця, посланця; він і не підозрював, що вони знали про все набагато більше його самого, і вважав, що Меніко застав їх удома, перш ніж розбійники встигли проникнути туди. </note>
        <note xml:id="ukrainian_1982_cap8-n267" type="comm" target="quarantana/cap8.xml#c8_15881" targetEnd="quarantana/cap8.xml#c8_15907">Ніхто не став переконувати його в протилежному, промовчала навіть Лючія, яка все ж відчула докори сумління: «Така потайливість перед такою людиною!» Але ж то була ніч плутанини, хитрощів і всяких обманів. </note>
        <note xml:id="ukrainian_1982_cap8-n268" type="comm" target="quarantana/cap8.xml#c8_15908" targetEnd="quarantana/cap8.xml#c8_15924">— Тепер ви бачите, діти мої, — провадив він далі,— що залишатися в рідному селі для вас досить небезпечно. </note>
        <note xml:id="ukrainian_1982_cap8-n269" type="comm" target="quarantana/cap8.xml#c8_15925" targetEnd="quarantana/cap8.xml#c8_15940">Ви в нім народилися й нікому не вчинили зла, але — така воля господня. </note>
        <note xml:id="ukrainian_1982_cap8-n270" type="comm" target="quarantana/cap8.xml#c8_15941" targetEnd="quarantana/cap8.xml#c8_15968">Це випробування, діти мої. Зносьте його терпляче, покладаючи надії на всевишнього, не почуваючи злоби, і будьте певні: настане час, коли ви будете вдоволені з того, що відбувається тепер. </note>
        <note xml:id="ukrainian_1982_cap8-n271" type="comm" target="quarantana/cap8.xml#c8_15969" targetEnd="quarantana/cap8.xml#c8_15979">Я потурбувався знайти для вас притулок на перші дні. </note>
        <note xml:id="ukrainian_1982_cap8-n272" type="comm" target="quarantana/cap8.xml#c8_15980" targetEnd="quarantana/cap8.xml#c8_16023">Невдовзі, сподіваюсь, ви зможете спокійно повернутися до себе додому: Господь допоможе вам у всіх ваших справах і зробить усе для вашого добра. А я, зрозуміла річ, постараюся виправдати милість, яку він виявив мені, вибравши мене засобом служіння вам, його бідним і любим змученим створінням. </note>
        <note xml:id="ukrainian_1982_cap8-n273" type="comm" target="quarantana/cap8.xml#c8_16024" targetEnd="quarantana/cap8.xml#c8_16033">Ви,— провадив він, звертаючись до жінок,— можете зупинитися в ***. </note>
        <note xml:id="ukrainian_1982_cap8-n274" type="comm" target="quarantana/cap8.xml#c8_16034" targetEnd="quarantana/cap8.xml#c8_16049">Там ви будете достатньою мірою захищені від усякої небезпеки і в той же час пробуватимете не дуже далеко від вашого дому. </note>
        <note xml:id="ukrainian_1982_cap8-n275" type="comm" target="quarantana/cap8.xml#c8_16050" targetEnd="quarantana/cap8.xml#c8_16068">Розшукайте наш монастир, скажіть покликати отця настоятеля й передайте йому ось це послання — він стане для вас другим падре Крістофоро. </note>
        <note xml:id="ukrainian_1982_cap8-n276" type="comm" target="quarantana/cap8.xml#c8_16069" targetEnd="quarantana/cap8.xml#c8_16089">Ти, Ренцо, теж повинен позбутися як чужої, так і своєї люті. </note>
        <note xml:id="ukrainian_1982_cap8-n277" type="comm" target="quarantana/cap8.xml#c8_16090" targetEnd="quarantana/cap8.xml#c8_16105">Віднеси це послання до нашого монастиря в Мілані, отого, що біля східних воріт, і віддай падре Бонавентурі з Лоді. </note>
        <note xml:id="ukrainian_1982_cap8-n278" type="comm" target="quarantana/cap8.xml#c8_16106" targetEnd="quarantana/cap8.xml#c8_16127">Він замінить тобі батька, наставлятиме тебе й підшукає тобі роботу, поки ти не зможеш повернутися й спокійно жити тут. </note>
        <note xml:id="ukrainian_1982_cap8-n279" type="comm" target="quarantana/cap8.xml#c8_16128" targetEnd="quarantana/cap8.xml#c8_16145">Ідіть на берег озера до гирла Біоне, яка тече за кілька кроків від Пескареніко. </note>
        <note xml:id="ukrainian_1982_cap8-n280" type="comm" target="quarantana/cap8.xml#c8_16146" targetEnd="quarantana/cap8.xml#c8_16160">Там, біля причалу, ви знайдете човна; гукнете: «Барка!» Вас спитають: «Для кого?» Відповідайте: «Сан-Франческо». </note>
        <note xml:id="ukrainian_1982_cap8-n281" type="comm" target="quarantana/cap8.xml#c8_16161" targetEnd="quarantana/cap8.xml#c8_16179">Вас візьмуть у човна й переправлять на другий берег, де ви побачите візника, який довезе вас просто до ***. </note>
        <note xml:id="ukrainian_1982_cap8-n282" type="comm" target="quarantana/cap8.xml#c8_16180" targetEnd="quarantana/cap8.xml#c8_16215">Якби кому спало на думку поцікавитися, яким же це чином падре Крістофоро так швидко роздобув усі ці засоби перевезення по воді й по суходолу, той показав би необізнаність щодо того, який великий авторитет капуцина, котрий тішиться в народі славою святого. </note>
        <note xml:id="ukrainian_1982_cap8-n283" type="comm" target="quarantana/cap8.xml#c8_16216" targetEnd="quarantana/cap8.xml#c8_16222">Залишилося ще потурбуватися про нагляд за будинком. </note>
        <note xml:id="ukrainian_1982_cap8-n284" type="comm" target="quarantana/cap8.xml#c8_16223" targetEnd="quarantana/cap8.xml#c8_16238">Падре Крістофоро взяв ключі й зголосився передати їх тим, кого вкажуть Ренцо й Аньєзе. </note>
        <note xml:id="ukrainian_1982_cap8-n285" type="comm" target="quarantana/cap8.xml#c8_16239" targetEnd="quarantana/cap8.xml#c8_16270">Бідолашна жінка, видобуваючи з кишені ключа, тяжко зітхнула, згадавши, що її будинок стоїть зараз відімкнений, що всередині побував сам диявол, і хто знає, чи є там що берегти. </note>
        <note xml:id="ukrainian_1982_cap8-n286" type="comm" target="quarantana/cap8.xml#c8_16271" targetEnd="quarantana/cap8.xml#c8_16317">— Перед вашим відбуттям, — сказав чернець, — помолімося всі гуртом Господові, щоб у цій подорожі він завжди пробував з вами і насамперед дав вам сили та ревність бажати того, чого бажає він сам.— Із цими словами він укляк посеред церкви, інші наслідували його приклад. </note>
        <note xml:id="ukrainian_1982_cap8-n287" type="comm" target="quarantana/cap8.xml#c8_16318" targetEnd="quarantana/cap8.xml#c8_16348">Після того як усі мовчки помолилися, падре Крістофоро тихо, але ясним голосом, розбірливо промовив: — Іще помолімося за нещасного, який вимусив нас піти на цей крок. </note>
        <note xml:id="ukrainian_1982_cap8-n288" type="comm" target="quarantana/cap8.xml#c8_16349" targetEnd="quarantana/cap8.xml#c8_16367">Ми були б не гідні милосердя твого, о господи, якби всім серцем не просили цієї милості і для нього — адже ж він так її потребує! </note>
        <note xml:id="ukrainian_1982_cap8-n289" type="comm" target="quarantana/cap8.xml#c8_16368" targetEnd="quarantana/cap8.xml#c8_16392">В стражданнях наших у нас є велика втіха, бо ми пробуваємо в путі, вказаній нам тобою, і коли ми прийдемо до тебе з нашими прикростями, нам їх буде зараховано. </note>
        <note xml:id="ukrainian_1982_cap8-n290" type="comm" target="quarantana/cap8.xml#c8_16393" targetEnd="quarantana/cap8.xml#c8_16397">Він же — твій ворог. </note>
        <note xml:id="ukrainian_1982_cap8-n291" type="comm" target="quarantana/cap8.xml#c8_16398" targetEnd="quarantana/cap8.xml#c8_16402">О нещасний! Він змагається з тобою! </note>
        <note xml:id="ukrainian_1982_cap8-n292" type="comm" target="quarantana/cap8.xml#c8_16403" targetEnd="quarantana/cap8.xml#c8_16425">Змилуйся над ним, господи, пом'якши серце його, хай стане він служником твоїм. Даруй йому всі блага, яких ми можемо бажати самі для себе. </note>
        <note xml:id="ukrainian_1982_cap8-n293" type="comm" target="quarantana/cap8.xml#c8_16426" targetEnd="quarantana/cap8.xml#c8_16446">Потому, звівшись, він квапливо сказав: — А зараз у дорогу, діти мої, не можна втрачати ані хвилини часу. Хай береже вас бог, хай буде супутником вашим ангел його. Ідіть. </note>
        <note xml:id="ukrainian_1982_cap8-n294" type="comm" target="quarantana/cap8.xml#c8_16447" targetEnd="quarantana/cap8.xml#c8_16477">Коли вони вже виходили, падре Крістофоро з хвилюванням, яке важко вимовити словами, зміненим голосом додав: — Серце підказує мені, що ми скоро побачимося. </note>
        <note xml:id="ukrainian_1982_cap8-n295" type="comm" target="quarantana/cap8.xml#c8_16478" targetEnd="quarantana/cap8.xml#c8_16494">Звичайно, серце завжди каже тому, хто до нього прислухається, про те, що його чекає. </note>
        <note xml:id="ukrainian_1982_cap8-n296" type="comm" target="quarantana/cap8.xml#c8_16495" targetEnd="quarantana/cap8.xml#c8_16499">Та чи ж багато знає серце? </note>
        <note xml:id="ukrainian_1982_cap8-n297" type="comm" target="quarantana/cap8.xml#c8_16500" targetEnd="quarantana/cap8.xml#c8_16508">Так, хіба якусь дещицю з того, що вже сталося. </note>
        <note xml:id="ukrainian_1982_cap8-n298" type="comm" target="quarantana/cap8.xml#c8_16509" targetEnd="quarantana/cap8.xml#c8_16538">Не дожидаючи відповіді, фра Крістофоро пішов до ризниці. Втікачі повиходили з церкви, і фра Фаціо замкнув двері, попрощавшися з ними схвильованим голосом. </note>
        <note xml:id="ukrainian_1982_cap8-n299" type="comm" target="quarantana/cap8.xml#c8_16539" targetEnd="quarantana/cap8.xml#c8_16559">В повній мовчанці попрямували вони до вказаного місця на березі озера. Там побачили човна і посідали в нього, коли обмінялися паролем. </note>
        <note xml:id="ukrainian_1982_cap8-n300" type="comm" target="quarantana/cap8.xml#c8_16560" targetEnd="quarantana/cap8.xml#c8_16585">Човняр відплив, відштовхнувшись веслом від берега. Потім він узявся за друге весло і, гребучи обома, виплив на відкритий простір, правуючи до протилежного берега. </note>
        <note xml:id="ukrainian_1982_cap8-n301" type="comm" target="quarantana/cap8.xml#c8_16586" targetEnd="quarantana/cap8.xml#c8_16620">Не було ані найменшого вітерцю; озеро лежало рівне та гладеньке і могло б видатися нерухомим, коли б на ньому не дрижало легке й трепетне сяйво місяця, який дивився в воду з височини небес. </note>
        <note xml:id="ukrainian_1982_cap8-n302" type="comm" target="quarantana/cap8.xml#c8_16621" targetEnd="quarantana/cap8.xml#c8_16666">Чувся тільки лінькуватий і рівномірний шум прибою, що вдаряв у береговий граніт, далеке дзюркотіння води, яка розбивалася об стояки мосту, та мірний сплеск весел, котрі, розтинаючи лазурову поверхню озера, дружно піднімалися з води, розбризкуючи краплі, й знов занурювалися в неї. </note>
        <note xml:id="ukrainian_1982_cap8-n303" type="comm" target="quarantana/cap8.xml#c8_16667" targetEnd="quarantana/cap8.xml#c8_16683">Розтята човном хвиля, зливаючись знов за кормою, залишала позаду смужку брижів, яка чимраз більше віддалялася від берега. </note>
        <note xml:id="ukrainian_1982_cap8-n304" type="comm" target="quarantana/cap8.xml#c8_16684" targetEnd="quarantana/cap8.xml#c8_16707">Мовчазні втікачі, пообертавшись, дивилися на гори і місцевість, освітлену місяцем і де-де вкриту густою тінню. </note>
        <note xml:id="ukrainian_1982_cap8-n305" type="comm" target="quarantana/cap8.xml#c8_16708" targetEnd="quarantana/cap8.xml#c8_16751">Чітко вирізнялися села, будинки, хижки. Палаццо дона Родріго зі своєю пласкою вежею, що височіла над тісною купкою будиночків біля підніжжя гірського виступу, видавалося лютим лиходієм, який, причаївшись у темряві серед гурту сплячих, сам не спав, задумуючи злочин. </note>
        <note xml:id="ukrainian_1982_cap8-n306" type="comm" target="quarantana/cap8.xml#c8_16752" targetEnd="quarantana/cap8.xml#c8_16816">Лючія побачила його й здригнулася. Її погляд ковзнув униз по схилу, туди, де лежало їхнє сільце; вона вдивилася в його околицю, розшукала свій будиночок, густу верхівку фігового дерева, перехиленого через стіну дворика, вікно своєї кімнати і, як ото сиділа в глибині човна, спершися ліктем на борт і поклавши голову на руку, ніби збираючись заснути, отак стиха й заплакала. </note>
        <note xml:id="ukrainian_1982_cap8-n307" type="comm" target="quarantana/cap8.xml#c8_16817" targetEnd="quarantana/cap8.xml#c8_16872">Прощавайте, гори, всталі з вод і піднесені до небес; покраяні вершини, знайомі тому, хто виріс серед вас, і закарбовані в його пам'яті не менше, ніж образи найбільш близьких людей; струмки, чиє дзюркотіння розрізняєш як звук звичних, рідних голосів; села, розкидані білими цятками по схилах, ніби отари овець на випасі,— прощавайте! </note>
        <note xml:id="ukrainian_1982_cap8-n308" type="comm" target="quarantana/cap8.xml#c8_16873" targetEnd="quarantana/cap8.xml#c8_16885">Який же скорботний шлях того, хто, вирісши серед вас, покидає вас. </note>
        <note xml:id="ukrainian_1982_cap8-n309" type="comm" target="quarantana/cap8.xml#c8_16886" targetEnd="quarantana/cap8.xml#c8_16929">Навіть в уяві того, хто розлучається з вами доброхіть, пориваний жадобою розбагатіти на чужині, в хвилину розстання самі мрії про багатство гублять свою привабливість, подорожній дивується зі своєї рішучості й ладен іти назад, якби ж ото не було в нього надії повернутися коли-небудь багатієм. </note>
        <note xml:id="ukrainian_1982_cap8-n310" type="comm" target="quarantana/cap8.xml#c8_16930" targetEnd="quarantana/cap8.xml#c8_17012">Чим далі посувається він по рівнині, тим частіше його погляд, розчарований і стомлений, відвертається від цього одноманітного простору, повітря здається йому важким і мертвим; смутний і неуважливий, заходить він у шумні міста, де будинки тягнуться безперервною вервечкою, вулиці, вливаючись одна в одну, ніби утруднюють йому подих, і перед будівлями, якими милується чужинець, він з неспокійною тугою згадує про невелике поле в рідному сільці, про скромний будиночок, що його він давно запримітив і збирається купити, коли повернеться, розбагатівши, назад у гори. </note>
        <note xml:id="ukrainian_1982_cap8-n311" type="comm" target="quarantana/cap8.xml#c8_17013" targetEnd="quarantana/cap8.xml#c8_17044">То як же почувається та, яка ніколи не прагнула податися за межі рідних гір жодним, бодай миттєвим бажанням, яка зв'язала з ними всі надії на майбутнє й яку ворожі сили несподівано відкинули далеко від рідних місць! </note>
        <note xml:id="ukrainian_1982_cap8-n312" type="comm" target="quarantana/cap8.xml#c8_17045" targetEnd="quarantana/cap8.xml#c8_17088">Та, яку відірвано від найдорожчих для неї звичок, чиї надії розбито. Покидаючи рідні гори, їй доводиться йти до чужих людей, котрих вона й знати не знає і від котрих повернеться невідомо коли. </note>
        <note xml:id="ukrainian_1982_cap8-n313" type="comm" target="quarantana/cap8.xml#c8_17089" targetEnd="quarantana/cap8.xml#c8_17114">Прощавай, рідний будинку, де часом, сидячи в самотніх роздумах, вона з потаємним трепетом училася в шумі людських кроків вирізняти звук кроків жаданих. </note>
        <note xml:id="ukrainian_1982_cap8-n314" type="comm" target="quarantana/cap8.xml#c8_17115" targetEnd="quarantana/cap8.xml#c8_17142">Прощавай, будинку, поки що чужий, на який так часто мимохідь поглядала вона крадькома, злегка червоніючи, на будинок, де їй уявлялося спокійне, мирне життя дружини й господарки. </note>
        <note xml:id="ukrainian_1982_cap8-n315" type="comm" target="quarantana/cap8.xml#c8_17143" targetEnd="quarantana/cap8.xml#c8_17178">Прощавай, церкво, куди стільки разів приходила вона з чистою душею, висловлюючи хвалу творцеві, де готувалося виконання священного обряду, де приховане сердечне зітхання мало дістати урочисте благословення, а узаконене кохання — своє освячення. Прощавай! </note>
        <note xml:id="ukrainian_1982_cap8-n316" type="comm" target="quarantana/cap8.xml#c8_17179" targetEnd="quarantana/cap8.xml#c8_17207">Той, хто дав вам стільки радості, всюдисущий, і якщо він порушує щастя дітей своїх, то тільки для того, щоб дати їм щастя ще більш надійне й велике. </note>
        <note xml:id="ukrainian_1982_cap8-n317" type="comm" target="quarantana/cap8.xml#c8_17208" targetEnd="quarantana/cap8.xml#c8_17238">Такі або майже такі думки роїлися в Лючіїній голові, і мало чим різнилися від них думки двох інших подорожніх, коли човен підвозив їх до правого берега Адди. </note>
      </div>
    </body>
  </text>
</TEI>