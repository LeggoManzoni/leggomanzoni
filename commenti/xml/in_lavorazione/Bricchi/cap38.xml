<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap38">
            <note xml:id="Bricchi_cap38-n1" type="comm" target="quarantana/cap38.xml#c38_10001" targetEnd="quarantana/cap38.xml#c38_10918"><ref rend="bold">Una sera... andarono all'assalto</ref>:  Al ritmo ansioso dell'attesa, proprio del capitolo precedente, si sostituisce qui, con l'arrivo di Lucia, quello lieto della speranza realizzata. Il passaggio è evidenziato, secondo il punto di vista di Renzo, con la similitudine dei cavalli dapprima impazienti e quindi lanciati in corsa (28-33). Nel capitolo IV erano stati gli occhi del padre Cristoforo a essere paragonati a due cavalli bizzarri (59). Infatti il ricordo del frate domina questa pagina, poiché, se la similitudine rimanda alla sua prima apparizione, l’invito di Lucia a pregare per lui riecheggia le sue ultime parole rivolte a Renzo: a tutti quelli che rimangono, e si ricordano di fra Cristoforo, dì che preghin per lui (XXXVI, 737-40). Nel dialogo tra Renzo e don Abbondio si noti, in rapporto ai due dialoghi del capitolo II, l'immobilità psicologica del curato, sostanzialmente fermo sulle stesse posizione assunte all'inizio della storia, contrapposta al mutato atteggiamento di Renzo, non più rabbioso e disarmato di fronte agli ostacoli, ma sicuro di sé e addirittura pronto a una bonaria ironia (le è poi passato quel dolor di capo..., 48). L'opposizione tra i due (vedi nota generale a XXIX, 1-364) si farà più esplicita alla fine del capitolo, quando Renzo sciorinerà il rosario dei suoi ho imparato (621 sgg.), mentre don  Abbondio sta dimostrando qui di non avere imparato proprio niente. Sia nelle battute di dialogo, sia nelle poche didascalie d’autore l’orditura sintattica è rapida, scorrevole, «di corto respiro» (Nencioni, Leggere PS), cioè caratterizzata da periodi brevi e incalzanti, che riproducono con grande precisione l'andamento spezzato della comunicazione orale. Sono significativi in questo senso alcuni passaggi dalla ventisettana all’edizione definitiva che sostituiscono a espressioni letterarie o tipiche della lingua scritta altre più colorite e vivaci: egli capiva benissimo che cosa si dovesse sottintendere a quelle parole diventa lui intendeva bene che quelle parole non esprimevan tutto ciò che passava nel cuore di Lucia (14-16); per qualunque soggetto si passasse diventava di qualunque cosa si parlasse (27); Non già che don Abbondio rispondesse di non volere diventa Don Abbondio non disse di no (51-52). Sono inoltre riconoscibili in filigrana, come spesso accade nei discorsi dei personaggi popolari, modi di dire del dialetto milanese: far la tara (14) da dagh la tara, ci faceva dentro (36) da vessegh dent; mutria (77) da motria.</note>
            <note xml:id="Bricchi_cap38-n2" type="comm" target="quarantana/cap38.xml#c38_10920" targetEnd="quarantana/cap38.xml#c38_11446"><ref rend="bold">Son qui loro... e poi se n'ando</ref>:  Il secondo dialogo che ha per protagonista don Abbondio si divide nettamente in due momenti: prima di sapere della morte di don Rodrigo il curato temporeggia, impiegando la stessa tattica già adottata all’inizio del romanzo; dopo la notizia liberatrice dà sfogo a esplosioni di gioia e annuncia piena disponibilità a celebrare il matrimonio. Il serpeggiare (115) di don Abbondio ricorda un altro personaggio che evoca l'immagine della serpe per il proprio comportamento astuto e sfuggente: Antonio Ferrer che, nel capitolo XIII, si insinua nella casa del vicario ritirando entro la porta anche lo strascico, che disparve come la coda d’una serpe (451-52). L’accostamento al mondo animale non è nuovo per don Abbondio: nel capitolo VI Agnese lo definiva lesto come un gatto (368). I gran mirallegri (108) erano, nella ventisettana, con minor colore e originalità, dei gran mi rallegro. La fusione di una breve frase in una sola parola era già comparsa col lascifareame pronunciato da don Rodrigo (XI, 48). Il serpeggiare (115) di don Abbondio è frutto di una correzione sul precedente tergiversare: «Il tergiversare è ancora troppo solenne, e da uomo di politica alta; il serpeggiare invece dice tutti i piccoli volteggiamenti d’una nervatura avvezza da un pezzo alla prudenza e alla duttilità delle serpi» (Petrocchi 1902).</note>
            <note xml:id="Bricchi_cap38-n3" type="comm" target="quarantana/cap38.xml#c38_11447" targetEnd="quarantana/cap38.xml#c38_12665"><ref rend="bold">Ah! e morto... parlar di bubbole</ref>:  Lo sfogo di don Abbondio ha qualcosa di blasfemo: tra gli interpreti, Attilio Momigliano ha parlato di «Te Deum per una strage», Getto (1964) di «inno alla Provvidenza, che grottescamente finisce per trasformarsi in un inno alla peste». Per il curato insomma, come nota Pampaloni (1988), la vita «è un privilegio». Chi lo infastidiva è morto e, di fronte a questa rassicurante certezza, don Abbondio passa, nei confronti di don Rodrigo, dal servo encomio al codardo oltraggio (le due espressioni sono quelle usate dal Manzoni nell'ode Il 5 maggio). L’uscita di scena del tiranno asseconda infatti il suo «egoismo fisiologico del tutto privo di carità. La vita ultraterrena, perdono o condanna, Dio stesso, sono assenti nella sua coscienza, nella sua gioia animale di sopravvissuto» (Pampaloni 1988). Spinto da incontenibile allegria don Abbondio parla a ruota libera, passando dal sollievo per la morte di don Rodrigo al nuovo titolo dei cardinali, dall'epidemia matrimoniale che sembra diffondersi tra i suoi parrocchiani dopo lo scampato pericolo alla ricapitolazione dei  guai passati. Non solo il rincorrersi degli argomenti, ma anche la creatività linguistica del curato rendono scoppiettante il ritmo della pagina. Si notino, nel discorso, alcune vivacissime forme metaforiche: la terna di aggettivi verdi, freschi, prosperosi (167-68), che si riferisce al prosperare dei prepotenti come a un fenomeno di rigoglio vegetale; il verbo lo succiano (214), che suggerisce, con espressiva volgarità, il piacere fisico, simile a quello del cibo, che la vanità soddisfatta procura (la ventisettana aveva succiano su, forma ancora più colorita perché il su è un lombardismo). Tra le espressioni che riecheggiano modelli dialettali: vi tenga di mira (185), collegabile a una forma usata dal Porta, me tujess de mira; vi dico in chiesa (190) da di' giò in gesa; tirar la carretta (222-23) da tirà el carr; mosconi (245) da moscon; sono alle ventitrè e tre quarti (256-57) da vess sui vinti tré or e mezza. Non è don Abbondio a smettere di parlare, ma il narratore a togliergli la parola (saremmo ancor ben lontani dalla fine, se volessimo riferir tutto il rimanente di que' discorsi, 288-89). Negli ultimi due capitoli si verificano, oltre a questo, quattro casi di preterizione (vedi in proposito la nota a XXXVII, 207-279), dove la voce narrante afferma di non volersi soffermare più a lungo su un argomento (XXXVII, 254-57, 307-08 e 394-400; XXXVIII, 611-12). E il sipario cala sempre su discorsi o vicende di vita minuta dei protagonisti: «l'autore si comporta svelatamente come l'arbitro di un gioco, come il burattinaio dei suoi personaggi: li vede dall'alto e dall'alto li manovra; gli dà e gli leva la parola, e si sostituisce a loro con impazienza o fastidio, quando toccano, nella loro più trita modestia, il minimo di accettabilità. Ma al disotto di quel limite sta appunto, per i suoi  lettori (lettori di un romanzo!), la  futura quotidianità, normale e serena, dei promessi finalmente sposi» (Nencioni, Leggere PS). Il decreto grazioso (187) è l’amnistia concessa il 30 gennaio 1630 per la nascita del principe Carlo, primogenito di Filippo IV. Il papa che ha cambiato il titolo dei cardinali (208-10 sgg.) è Urbano VII, già comparso nei capitoli XIX e XXVII. La frase latina sfoggiata dal curato (259) proviene da una commedia di Terenzio, autore di teatro vissuto a Roma nel II secolo a.C., e si ritrova anche nel De senectute, trattato sulla vecchiaia di Cicerone.</note>
            <note xml:id="Bricchi_cap38-n4" type="comm" target="quarantana/cap38.xml#c38_12666" targetEnd="quarantana/cap38.xml#c38_13698"><ref rend="bold">Il giorno seguente... ma guarire, ve'</ref>:  Le parole di don Abbondio registrano la presenza di altre forme metaforiche. Nel romanzo manzoniano le metafore non sono molto frequenti, e, soprattutto, l’autore non mira a creare imaggini che suscitino meraviglia e stupore, ma piuttosto a collegare tra loro oggetti e situazioni quotidiani, che l'accostamento illumina di nuova luce. Inoltre nei Promessi sposi si preferiscono le metafore istituzionali, diventate, per frequenza d'uso, patrimonio comune alla maggioranza dei parlanti. Tale atteggiamento, che ribadisce ancora una volta la scelta di proporre una lingua compresibile a un vasto numero di lettori, può essere verificato anche nelle battute di don Abbondio. Due metafore relative alla vendita dei beni di Renzo e Lucia sono andare in bocca di qualche furbo (332-33) e fa all'amore a quelle quattro braccia di terra (333-34), la prima immagine proviene dal mondo degli animali, la seconda dall’area del desiderio erotico. L'una è l'altra figura suggeriscono dunque situazioni che appartengono all’esperienza collettiva di ogni giorno (lo stesso valeva per le due metafore analizzate alla nota precedente). Vendere per un pezzo di pane (336) e Gli hanno fatto fuoco (374) sono forme tanto comuni da avere addirittura perso, nella percezione di chi parla, il loro originario valore metaforico. Infine La carità più fiorita (338-39) non è in effetti una originale immagine poetica coniata dal curato, ma un modo di dire popolare sia  milanese sia fiorentino (registrato nel Cherubini, e annotato dal Manzoni nelle sue postille al vocabolario della Crusca). L'animazione degli oggetti all'ingresso del marchese in casa di Lucia (384-87) è una forma di iperbole: lo stupore è tanto da trasferirsi addirittura nelle cose, che, potendo parlare, lo esprimerebbero al pari delle persone. Un altro caso di oggetti parlanti era nel capitolo XIV, dove i denari usati per il gioco all'osteria della luna piena avrebbero dichiarato la loro illecita provenienza se avessero avuto il dono della parola (201-07).</note>
            <note xml:id="Bricchi_cap38-n5" type="comm" target="quarantana/cap38.xml#c38_13700" targetEnd="quarantana/cap38.xml#c38_14290"><ref rend="bold">Venne la dispensa... imbroglian gli affetti</ref>:  Alla gioia delle nozze si intrecciano sfumati segnali di malinconia, primo fra tutti il ricordo di fra Cristoforo, la cui figura, pur assente, ha occupato l'intero capitolo: non solo infatti Renzo e Lucia hanno pensato a lui incontrandosi (22 sgg.), ma le parole di perdono pronunciate da Renzo nei confronti di don Rodrigo (178) derivano direttamente dai suoi insegnamenti, al punto che non sono in effetti l’atteggiamento di Renzo e quello di don Abbondio a contrapporsi, ma «è come se per un attimo si trovassero di fronte la morale di padre Cristoforo e il codice di don Abbondio» (Raimondi 1974). Un'altra presenza incombente è quella della recente pestilenza col suo carico di  morti, richiamata dal cimitero di Canterelli, e dalla scomparsa di un altro personaggio intrecciato con la storia degli sposi, l'Azzecca-garbugli, l'ultima vittima della peste di cui il romanzo dia notizia. Anche la festa al palazzo del marchese è un trionfo non completamente realizzato: il ritorno della dimensione quotidiana porta con sé una prevalenza di aspetti positivi, che sono però imperfetti, mai grandiosi: sotto l’apparente letizia si insinua insomma una nota amara. Le riflessioni di Renzo indeciso tra agricoltura e industria (450-51) alludoni (e l'ironico paragone con le accademie del secolo passato, 452, lo prova) alle dispute settecentesche tra i fautori di un sistema economico mercantilistico, basato sull'industria, e i sostenitori dell'agricoltura, o fisiocratici. Renzo, fino ad allora operaio (filatore di seta) e contadino insieme, deve prendere una decisione che riflette un capitolo di storia sociale ed economica. E la sua scelta lo porterà a un avanzamento sociale, trasformandolo in un piccolo imprenditore borghese.</note>
            <note xml:id="Bricchi_cap38-n6" type="comm" target="quarantana/cap38.xml#c38_14291" targetEnd="quarantana/cap38.xml#c38_14756"><ref rend="bold">Chi domandasse... gran male</ref>:  Nuove tristezze derivano dal distacco dalle persone care e dal paese. Ricorrono sostantivi come lacrime (460; 462) e dolore (469; 471); aggettivi come amari (480); triste (481); aspro e pungente (484). È questo il secondo distacco dei tre personaggi dal paese natale, dopo quello a conclusione del capitolo VIII, sottolineato dall’addio ai monti di Lucia. Il rapporto tra i due momenti è esplicitamente suggerito (si pensi solo al ricorrere del sostantivo montagne, 470, anche in questo punto), ma la situazione risulta ora ben diversa, come chiariscono le considerazioni del narratore e la similitudine dell’animo. L’ultimo capitolo del romanzo sta concludendo la sua opera di ritordinamento: censiti i vivi e i morti, chi resta viene collocato nella sua nicchia (luogo, condizione sociale, evoluzione del carattere), destinato a restare, nella memoria dei lettori, immobile nella posizione assunta in quest’ultima fotografia. Ma non  si tratta di un ritratto solenne. Al contrario, «un disegno ironico [...] aggredisce proprio la struttura del lieto fine, il codice della favola secondo cui tutti i conti debbono all’ultimo tornare» (Raimondi 1974). Lucia, che ha vissuto suo malgrado una storia romanzesca, non pare ai nuovi compaesani adatta al ruolo di principessa delle fiabe perché tutti i suoi caratteri fisici si rivelano opposti alle irreali attese dei curiosi: i neri e giovanili capelli (II, 452) avrebbero dovuto essere proprio d'oro (XXXVIII, 506); il viso capace di esprimere gioia temperata da un turbamento leggiero (II, 466-67) non esibisce gote proprio di rosa (XXXVIII, 506); la modesta bellezza (II, 464-65) non basta agli osservatori, che finiscono per trovarla brutta affatto (514). Dunque due ritratti si fronteggiano: quello della vera Lucia apparsa nel capitolo II il giorno fissato per le sue nozze, e quello della Lucia ideale, che accumula stereotipi di bellezza femminile romanzesca specularmente antitetici ai caratteri della protagonista. La contrapposizione tra i due ritratti ribadisce la novità della scelta manzoniana di rendere protagonista del suo romanzo non una principessa, ma una contadina, e le parole di Renzo (È una contadina! V’ho detto mai che v’avrei menato qui una principipessa?, 524-25) possono essere lette anche come una finale dichiarazione di poetica indirizzata dall’autore al lettore.</note>
            <note xml:id="Bricchi_cap38-n7" type="comm" target="quarantana/cap38.xml#c38_15044" targetEnd="quarantana/cap38.xml#c38_15744"><ref rend="bold">Ma si direbbe... profittarne anche loro</ref>:  Si colloca qui l’ultima delle preterizioni distribuite nei due capitoli finali (vedi nota a 161-292): nonostante i piccoli intoppi quotidiani, la vita dei protagonisti scorre così lietamente uniforme che raccontarla annoierebbe il lettore (595-96): «Qui siamo giunti al silenzio dei personaggi e, quel che è più, del narratore; siamo giunti al grado zero della materia linguistica per esaurimento dei contenuti narrabili» (Nencioni, Leggere PS). Il tema economico occupa, nella conclusione del romanzo, uno spazio significativo: Renzo, prima indeciso tra agricoltura e industria, è spinto dalle circostanze a optare per l'industria, ed entra nel ceto dei nuovi borghesi imprenditori. Convertito alla mentalità dell’investimento, bada al profitto, rivelandosi più accorto amministratore del giovine scapestrato (548) esponente della classe degli antichi proprietari. Secondo un principio tipicamente manzoniano morale ed economia vengono dunque a coincidere nella figura del moderno imprenditore borghese, rappresentante di un rinnovato assetto sociale. «Sostanzialmente anticonservatrice se rapportata all'anno 1827, la sua scelta [...] si inscribe in quel processo di industrializzazione [...] che in un paese contadino coincide sempre all’inizio con la tendenza a diminuire il suo grado di arretratezza [...]. Il filatoio che passa in mani più produttive, uscite dalla campagna, è una figura dell'ammodernamento [...], della civiltà industriale che avanza» (Raimondi 1974).</note>
            <note xml:id="Bricchi_cap38-n8" type="comm" target="quarantana/cap38.xml#c38_15745" targetEnd="quarantana/cap38.xml#c38_16051"><ref rend="bold">Il bello era... apposta</ref>:  La struttura dell’ultimo capitolo ha già lasciato emergere le conclusioni del narratore, attento a evitare la caduta in un irreale lieto fine idillico attraverso un continuo confronto con i piccoli fastidi e le disillusioni della vita quotidiana. Tocca ora ai personaggi esprimere, come sanno, la morale di tutta la storia. Le parole infatti sono soprattutto quelle di Renzo e Lucia, di messe e domestiche; per esempio le grandi calamità pubbliche, le oppressioni e le persecuzioni, che l'a nonimo aveva chiamato luttuose Traggedie d'horrori, e Scene di malvaggità grandiosa (Introduzione, 19) diventano guai (634). Tuttavia, come evidenzia Nencioni (1993), lingua del narratore e lingua dei personaggi si fondono nella pagina finale, collaborando alla ricerca di un significato. Infatti, se condotta (641) appartiene al vocabolario di Renzo (che parla di buona condotta in XXXVI, 412-13), gli aggettivi cauta e innocente (641) non entrano nella competenza attiva degli sposi (le due parole non compaiono mai nei loro discorsi diretti), ma rimandano piuttosto alla voce del narratore. Più sottile il caso di dottrina (629), che ricorre altrove nel romanzo nei due significati principali di teoria, insieme dei dogmi e principi professati dalla Chiesa (in bocca al cardinale Federigo), e di catechismo (in bocca a Renzo). In questo caso dottrina unisce in sé il valore più alto di teoria, e appartiene al narratore, che se ne serve con sfumatura ironica; e di catechismo, che può appartenere a Lucia. Proseguendo su questa scia, è possibile distinguere non soltanto le parole del narratore da quelle dei personaggi, ma anche il discorso di Renzo da quello di Lucia. Lucia è infatti, tra i personaggi, quello meno legato alla realtà quotidiana, e anche tutti i suoi discorsi, sebbene semplici, tendono a evitare forme troppo popolari. Un'ultima parola significativa è sugo (646), che entra nel discorso del narratore, ma appartiene in effetti al lessico di Renzo (che l'ha usata due volte nel corso del romanzo), ed è  presente nei dialetti sia milanese sia fiorentino. Dunque prevale la parola dei personaggi, e gli interventi del narratore tendono a confondersi e ad adeguarsi al livello del parlato popolare. Tutto questo dimostra, anche dal punto di vista linguistico, che l'intera vicenda deve passare attraverso il giudizio dei protagonisti, e che la loro conclusione è quella che anche il narratore condivide, non benchè trovata da povera gente (644-45), ma forse proprio perchè trovata dai personaggi popolari (Nencioni 1993). Il congedo richiama quello degli attori di una commedia, o la formula di un cantastorie. Ma Delcorno Branca (1980) vi individua anche un significativo rimando alla chiusa  del romanzo settecentesco inglese Tom Jones di Fielding: «E ora, amico, prendo quest'occasione per farti tanti auguri. Se ti sono stato un compagno divertente, t'assicuro che questo era tutto ciò che desideravo; e se in qualche cosa t'ho offeso, non l'ho fatto apposta». A differenza di quanto accade in Fielding, nei Promessi sposi si sottolinea lo sdoppiamento di piani tra anonimo autore e narratore: ma qui le due voci (chi l'ha scritta [...]; chi l'ha raccomodata, 648-49) non sono distinte per contrasto di posizioni, come è spesso accaduto nel corso del romanzo, bensì accomunate nella rituale speranza di aver recato piacere al lettore. Sono significative alcune correzioni nel passaggio dalla ventisettana alla quarantana, che documentano l'attenzione dello  scrittore nel caratterizzare la lingua dei suoi protagonisti. Nel caso di Renzo gli interventi tendono a enfatizzare il lato espressivo e popolare delle sue frasi: per esempio ho imparato a non bere più del bisogno diventa ho imparato a non alzar troppo il gomito (624). Nel caso di Lucia la tendenza è opposta, perché viene cancellato il tratto più popolare delle sue parole: sono loro [i guai] che sono venuti a cercarmi me diventa son loro che sono venuti a cercar me (634-35).</note>
            <note xml:id="Bricchi_cap38-n9" type="comm" target="quarantana/cap38.xml#c38_10130" targetEnd="quarantana/cap38.xml#c38_10132"><ref rend="bold">far la tara</ref>:  separare l'eccedenza dalla sostanza, valutare correttamente;</note>
            <note xml:id="Bricchi_cap38-n10" type="comm" target="quarantana/cap38.xml#c38_10328" targetEnd="quarantana/cap38.xml#c38_10332"><ref rend="bold">ci faceva dentro molto bene</ref>:  ci si trovava molto bene;</note>
            <note xml:id="Bricchi_cap38-n11" type="comm" target="quarantana/cap38.xml#c38_10421"><ref rend="bold">concerti</ref>:  accordi.</note>
            <note xml:id="Bricchi_cap38-n12" type="comm" target="quarantana/cap38.xml#c38_10611" targetEnd="quarantana/cap38.xml#c38_10612"><ref rend="bold">conca fessa</ref>:  vaso incrinato,</note>
            <note xml:id="Bricchi_cap38-n13" type="comm" target="quarantana/cap38.xml#c38_10667" targetEnd="quarantana/cap38.xml#c38_10670"><ref rend="bold">strisciò una bella riverenza</ref>:  fece un bell'inchino;</note>
            <note xml:id="Bricchi_cap38-n14" type="comm" target="quarantana/cap38.xml#c38_10694"><ref rend="bold">risicar</ref>:  rischiare;</note>
            <note xml:id="Bricchi_cap38-n15" type="comm" target="quarantana/cap38.xml#c38_10714"><ref rend="bold">mutria</ref>:  espressione accigliata;</note>
            <note xml:id="Bricchi_cap38-n16" type="comm" target="quarantana/cap38.xml#c38_10740"><ref rend="bold">lungagnata</ref>:  faccenda che va per le lunghe;</note>
            <note xml:id="Bricchi_cap38-n17" type="comm" target="quarantana/cap38.xml#c38_10903" targetEnd="quarantana/cap38.xml#c38_10904"><ref rend="bold">un pezzetto</ref>:  per un po';</note>
            <note xml:id="Bricchi_cap38-n18" type="comm" target="quarantana/cap38.xml#c38_10908"><ref rend="bold">concertarsi</ref>:  mettersi d'accordo.</note>
            <note xml:id="Bricchi_cap38-n19" type="comm" target="quarantana/cap38.xml#c38_10931"><ref rend="bold">tosta</ref>:  sfrontata, ardita;</note>
            <note xml:id="Bricchi_cap38-n20" type="comm" target="quarantana/cap38.xml#c38_11013" targetEnd="quarantana/cap38.xml#c38_11014"><ref rend="bold">alle velette</ref>:  in guardia, di vedetta;</note>
            <note xml:id="Bricchi_cap38-n21" type="comm" target="quarantana/cap38.xml#c38_11273"><ref rend="bold">fidecommisso</ref>:  disposizione legale per cui un erede era impegnato a non vendere in vita i beni ricevuti, e a lasciarli dopo la morte a persone determinate.</note>
            <note xml:id="Bricchi_cap38-n22" type="comm" target="quarantana/cap38.xml#c38_11363"><ref rend="bold">contorni</ref>:  dintorni;</note>
            <note xml:id="Bricchi_cap38-n23" type="comm" target="quarantana/cap38.xml#c38_11527"><ref rend="bold">l'esequie</ref>:  servizio funebre;</note>
            <note xml:id="Bricchi_cap38-n24" type="comm" target="quarantana/cap38.xml#c38_11535"><ref rend="bold">latinucci</ref>:  i primi esercizi di latino;</note>
            <note xml:id="Bricchi_cap38-n25" type="comm" target="quarantana/cap38.xml#c38_11559"><ref rend="bold">quell'albagìa</ref>:  alterigia, superbia;</note>
            <note xml:id="Bricchi_cap38-n26" type="comm" target="quarantana/cap38.xml#c38_11562" targetEnd="quarantana/cap38.xml#c38_11566"><ref rend="bold">con quel palo in corpo</ref>:  con quel portamento rigido.</note>
            <note xml:id="Bricchi_cap38-n27" type="comm" target="quarantana/cap38.xml#c38_11684" targetEnd="quarantana/cap38.xml#c38_11687"><ref rend="bold">vi tenga di mira</ref>:  vi perseguiti;</note>
            <note xml:id="Bricchi_cap38-n28" type="comm" target="quarantana/cap38.xml#c38_11722" targetEnd="quarantana/cap38.xml#c38_11725"><ref rend="bold">ha dato di bianco</ref>:  ha cancellato;</note>
            <note xml:id="Bricchi_cap38-n29" type="comm" target="quarantana/cap38.xml#c38_11739" targetEnd="quarantana/cap38.xml#c38_11742"><ref rend="bold">vi dico in chiesa</ref>:  faccio le pubblicazioni matrimoniali;</note>
            <note xml:id="Bricchi_cap38-n30" type="comm" target="quarantana/cap38.xml#c38_11782" targetEnd="quarantana/cap38.xml#c38_11783"><ref rend="bold">darne parte</ref>:  informarne;</note>
            <note xml:id="Bricchi_cap38-n31" type="comm" target="quarantana/cap38.xml#c38_11825"><ref rend="bold">accertare</ref>:  assicurare;</note>
            <note xml:id="Bricchi_cap38-n32" type="comm" target="quarantana/cap38.xml#c38_11944" targetEnd="quarantana/cap38.xml#c38_11946"><ref rend="bold">se lo succiano</ref>:  lo succhiano, lo ricevono e se lo godono;</note>
            <note xml:id="Bricchi_cap38-n33" type="comm" target="quarantana/cap38.xml#c38_11993"><ref rend="bold">proposti</ref>:  prevosti;</note>
            <note xml:id="Bricchi_cap38-n34" type="comm" target="quarantana/cap38.xml#c38_12029" targetEnd="quarantana/cap38.xml#c38_12031"><ref rend="bold">gli avvezzin male</ref>:  li abituino male;</note>
            <note xml:id="Bricchi_cap38-n35" type="comm" target="quarantana/cap38.xml#c38_12114"><ref rend="bold">dispensa</ref>:  esenzione;</note>
            <note xml:id="Bricchi_cap38-n36" type="comm" target="quarantana/cap38.xml#c38_12118"><ref rend="bold">denunzie</ref>:  pubblicazioni, avvisi pubblici di un prossimo matrimonio.</note>
            <note xml:id="Bricchi_cap38-n37" type="comm" target="quarantana/cap38.xml#c38_12230"><ref rend="bold">mosconi</ref>:  spasimanti,</note>
            <note xml:id="Bricchi_cap38-n38" type="comm" target="quarantana/cap38.xml#c38_12316" targetEnd="quarantana/cap38.xml#c38_12317"><ref rend="bold">un pezzo</ref>:  molto tempo;</note>
            <note xml:id="Bricchi_cap38-n39" type="comm" target="quarantana/cap38.xml#c38_12351" targetEnd="quarantana/cap38.xml#c38_12354"><ref rend="bold">hisenectus ipsa est morbus</ref>:  la vecchiaia è di per se stessa una malattia.</note>
            <note xml:id="Bricchi_cap38-n40" type="comm" target="quarantana/cap38.xml#c38_12457" targetEnd="quarantana/cap38.xml#c38_12458"><ref rend="bold">nel buono</ref>:  sul più bello, ritenendo: trattenendo;</note>
            <note xml:id="Bricchi_cap38-n41" type="comm" target="quarantana/cap38.xml#c38_12665"><ref rend="bold">bubbole</ref>:  argomenti vani;</note>
            <note xml:id="Bricchi_cap38-n42" type="comm" target="quarantana/cap38.xml#c38_12207"><ref rend="bold">cura</ref>:  parrocchia.</note>
            <note xml:id="Bricchi_cap38-n43" type="comm" target="quarantana/cap38.xml#c38_13017" targetEnd="quarantana/cap38.xml#c38_13019"><ref rend="bold">fa all'amore a</ref>:  desidera vivamente;</note>
            <note xml:id="Bricchi_cap38-n44" type="comm" target="quarantana/cap38.xml#c38_13088" targetEnd="quarantana/cap38.xml#c38_13089"><ref rend="bold">fatto loro</ref>:  loro proprietà;</note>
            <note xml:id="Bricchi_cap38-n45" type="comm" target="quarantana/cap38.xml#c38_13107"><ref rend="bold">compadrone</ref>:  comproprietario, poiché il parroco riceveva dai parrocchiani parte delle decime, come il feudatario;</note>
            <note xml:id="Bricchi_cap38-n46" type="comm" target="quarantana/cap38.xml#c38_13193"><ref rend="bold">inclinato</ref>:  disposto, propenso.</note>
            <note xml:id="Bricchi_cap38-n47" type="comm" target="quarantana/cap38.xml#c38_13289" targetEnd="quarantana/cap38.xml#c38_13290"><ref rend="bold">alla carlona</ref>:  in modo sconnesso e disordinato;</note>
            <note xml:id="Bricchi_cap38-n48" type="comm" target="quarantana/cap38.xml#c38_13394"><ref rend="bold">impegni</ref>:  incriminazioni;</note>
            <note xml:id="Bricchi_cap38-n49" type="comm" target="quarantana/cap38.xml#c38_13403" targetEnd="quarantana/cap38.xml#c38_13407"><ref rend="bold">Gli hanno fatto fuoco addosso</ref>:  lo hanno preso di mira;</note>
            <note xml:id="Bricchi_cap38-n50" type="comm" target="quarantana/cap38.xml#c38_13475" targetEnd="quarantana/cap38.xml#c38_13478"><ref rend="bold">vox populi, vox Dei</ref>:  la voce del popolo è voce di Dio;</note>
            <note xml:id="Bricchi_cap38-n51" type="comm" target="quarantana/cap38.xml#c38_13505"><ref rend="bold">l'impannate</ref>:  finestre senza vetri, con ante di panno;</note>
            <note xml:id="Bricchi_cap38-n52" type="comm" target="quarantana/cap38.xml#c38_13584" targetEnd="quarantana/cap38.xml#c38_13585"><ref rend="bold">a tastoni</ref>:  a tentoni, alla cieca;</note>
            <note xml:id="Bricchi_cap38-n53" type="comm" target="quarantana/cap38.xml#c38_13600"><ref rend="bold">sproposito</ref>:  esagerazione;</note>
            <note xml:id="Bricchi_cap38-n54" type="comm" target="quarantana/cap38.xml#c38_13646"><ref rend="bold">l'istrumento</ref>:  contratto;</note>
            <note xml:id="Bricchi_cap38-n55" type="comm" target="quarantana/cap38.xml#c38_13692" targetEnd="quarantana/cap38.xml#c38_13694"><ref rend="bold">stare a patti</ref>:  fare un accordo.</note>
            <note xml:id="Bricchi_cap38-n56" type="comm" target="quarantana/cap38.xml#c38_13391"><ref rend="bold">assolutoria</ref>:  assoluzione della condanna subita da Renzo per i fatti di Milano;</note>
            <note xml:id="Bricchi_cap38-n57" type="comm" target="quarantana/cap38.xml#c38_13770"><ref rend="bold">naturale</ref>:  indole;</note>
            <note xml:id="Bricchi_cap38-n58" type="comm" target="quarantana/cap38.xml#c38_13818"><ref rend="bold">tinello</ref>:  corrispondente al milanese tinell, «luogo dove mangiano i servi o famigliari nelle case de' signori» (Cherubini).</note>
            <note xml:id="Bricchi_cap38-n59" type="comm" target="quarantana/cap38.xml#c38_14343"><ref rend="bold">grand'inciampi</ref>:  ostacoli;</note>
            <note xml:id="Bricchi_cap38-n60" type="comm" target="quarantana/cap38.xml#c38_14357"><ref rend="bold">avvezzi</ref>:  abituati;</note>
            <note xml:id="Bricchi_cap38-n61" type="comm" target="quarantana/cap38.xml#c38_14377"><ref rend="bold">l'agevolezze</ref>:  agevolazioni;</note>
            <note xml:id="Bricchi_cap38-n62" type="comm" target="quarantana/cap38.xml#c38_14475"><ref rend="bold">divezzarlo</ref>:  svezzarlo;</note>
            <note xml:id="Bricchi_cap38-n63" type="comm" target="quarantana/cap38.xml#c38_14478"><ref rend="bold">d'assenzio</ref>:  liquore amarissimo.</note>
            <note xml:id="Bricchi_cap38-n64" type="comm" target="quarantana/cap38.xml#c38_14769"><ref rend="bold">rapportarono</ref>:  riferirono, ne fu tocco: ne fu toccato, colpito;</note>
            <note xml:id="Bricchi_cap38-n65" type="comm" target="quarantana/cap38.xml#c38_14932"><ref rend="bold">trattasse</ref>:  si comportasse.</note>
            <note xml:id="Bricchi_cap38-n66" type="comm" target="quarantana/cap38.xml#c38_14960"><ref rend="bold">sardonico</ref>:  sarcastico, sprezzante;</note>
            <note xml:id="Bricchi_cap38-n67" type="comm" target="quarantana/cap38.xml#c38_15039"><ref rend="bold">cagione</ref>:  causa;</note>
            <note xml:id="Bricchi_cap38-n68" type="comm" target="quarantana/cap38.xml#c38_15092"><ref rend="bold">deliberato</ref>:  deciso;</note>
            <note xml:id="Bricchi_cap38-n69" type="comm" target="quarantana/cap38.xml#c38_15113"><ref rend="bold">consumazioni</ref>:  spese;</note>
            <note xml:id="Bricchi_cap38-n70" type="comm" target="quarantana/cap38.xml#c38_15128"><ref rend="bold">grassi</ref>:  favorevoli;</note>
            <note xml:id="Bricchi_cap38-n71" type="comm" target="quarantana/cap38.xml#c38_15258"><ref rend="bold">baggiana</ref>:  sempliciona, babbea; si tratta dell'apiteto ordinariamente attribuito dai bergamaschi ai milanesi, come spiegato nella nota a XVII, 520-594;</note>
            <note xml:id="Bricchi_cap38-n72" type="comm" target="quarantana/cap38.xml#c38_15287"><ref rend="bold">lesto</ref>:  svelto.</note>
            <note xml:id="Bricchi_cap38-n73" type="comm" target="quarantana/cap38.xml#c38_15447" targetEnd="quarantana/cap38.xml#c38_15450"><ref rend="bold">a un di presso</ref>:  più o meno;</note>
            <note xml:id="Bricchi_cap38-n74" type="comm" target="quarantana/cap38.xml#c38_15485"><ref rend="bold">argani</ref>:  strumenti per sollevare i pesi;</note>
            <note xml:id="Bricchi_cap38-n75" type="comm" target="quarantana/cap38.xml#c38_15560"><ref rend="bold">d'incaglio</ref>:  rallentamento, ostacolo;</note>
            <note xml:id="Bricchi_cap38-n76" type="comm" target="quarantana/cap38.xml#c38_15569"><ref rend="bold">sviamento</ref>:  disadattamento;</note>
            <note xml:id="Bricchi_cap38-n77" type="comm" target="quarantana/cap38.xml#c38_15572"><ref rend="bold">pretensioni</ref>:  pretese;</note>
            <note xml:id="Bricchi_cap38-n78" type="comm" target="quarantana/cap38.xml#c38_15615" targetEnd="quarantana/cap38.xml#c38_15618"><ref rend="bold">carico reale e personale</ref>:  tassa, imposta sulla persona e sui beni.</note>
            <note xml:id="Bricchi_cap38-n79" type="comm" target="quarantana/cap38.xml#c38_15767"><ref rend="bold">governarsi</ref>:  comportarsi;</note>
            <note xml:id="Bricchi_cap38-n80" type="comm" target="quarantana/cap38.xml#c38_15809"><ref rend="bold">martello</ref>:  battente;</note>
            <note xml:id="Bricchi_cap38-n81" type="comm" target="quarantana/cap38.xml#c38_15918"><ref rend="bold">sproposito</ref>:  sbaglio, follia;</note>
            <note xml:id="Bricchi_cap38-n82" type="comm" target="quarantana/cap38.xml#c38_15953" targetEnd="quarantana/cap38.xml#c38_15954"><ref rend="bold">dato cagione</ref>:  offerto un motivo, una causa.</note>
          </div>
    </body>
  </text>
</TEI>
