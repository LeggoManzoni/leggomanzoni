<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap13">
            <note xml:id="Bricchi_cap13-n1" type="comm" target="quarantana/cap13.xml#c13_10001" targetEnd="quarantana/cap13.xml#c13_11361"><ref rend="bold">Lo sventurato... Bonaventura</ref>:  La folla in tumulto si è diretta, alla fine del capitolo precedente, verso la casa del vicario. Il nuovo capitolo apre sull'immagine del vicario stesso. Dunque si passa da un'inquadratura di massa a un primo piano, dal pensiero del vicario nelle menti sconvolte della turba al materializzarsi della sua figura. La scena descritta in questo capitolo presenta molti elementi in comune con l'assalto al forno delle grucce nel capitolo precedente, al punto che può essere letta come una replica della prima su scala più ampia, e con maggiore precisione di dettagli. In entrambi i casi l'ira della folla si indirizza contro un oggetto preciso, il forno nel primo episodio, il vicario nel secondo; in entrambi i casi l’impeto è diretto a forzare un luogo chiuso (nel capitolo XII con successo, inutilmente nel XIII; in entrambi i casi la descrizione dei movimenti di massa si alterna alle parole, rivolte alla folla, di un singolo personaggio (gli appelli del vicario nel capitolo XII, le parole, italiane e spagnole, di Ferrer nel XIII). E soprattutto, sia il capitano di giustizia sia il gran cancelliere si rivolgono alla folla con parole false e astute, un nuovo esempio dell'ambiguo valore del linguaggio. Renzo è stato, nel capitolo XI, spettatore dall'esterno di frammenti di rivolta, dei quali non comprendeva fino in fondo il significato. Attratto nel vortice, si è trasformato, nel capitolo XII, in spettatore dall'interno della vicenda, ne ha compreso il senso, e ha elaborato una sua opinione. In questo capitolo — e precisamente in questa prima parte — Renzo, da spettatore, diventa attore, perché prima esprime pubblicamente le sue idee, e quindi assume un ruolo attivo nello svolgimento dei fatti, ancora controllati, però, dall’anonima moltitudine. Infine, nel capitolo XIV, Renzo resterà attore, ma non come figura che, a tratti, si staglia sulla folla, bensì come assoluto protagonista di un «a solo» tragicomico.</note>
            <note xml:id="Bricchi_cap13-n2" type="comm" target="quarantana/cap13.xml#c13_14833" targetEnd="quarantana/cap13.xml#c13_15183"><ref rend="bold">Tutt'a un tratto... fatti suoi</ref>:  Improvvisamente, interviene un fatto nuovo a capovolgere la situazione: arriva Ferrer. Da questo momento la corsa verso la tragedia che aveva caratterizzato la prima parte del capitolo si trasforma in un cammino ascendente, in una lenta approssimazione verso un finale positivo. La prima parte del capitolo aveva un ritmo affannoso, rapidissimo; la seconda sarà scandita dalle tappe del lento percorso della carrozza di Ferrer verso la casa del vicario prima e dalla casa assediata verso la salvezza dopo. Nella prima pare del capitolo c'erano molte azioni e pochi discorsi; in questa il lungo sviluppo dell'unica azione (il movimento della carrozza) è scandito dai discorsi di Ferrer, che sa trasformare la parola in strumento di salvezza, come l’azione è stata per la folla mezzo di inutile violenza. Il cieco furore della massa e la calcolata astuzia di un individuo si fronteggiano dunque dai due estremi del capitolo, dominato nella prima parte dall'inintelligenza della moltitudine, nella seconda dall’intelligenza del singolo.</note>
            <note xml:id="Bricchi_cap13-n3" type="comm" target="quarantana/cap13.xml#c13_10001" targetEnd="quarantana/cap13.xml#c13_10373"><ref rend="bold">Lo sventurato... avvezza</ref>:  Le due sequenze iniziali del capitolo sono dedicate al vicario, e si aprono evocandolo attraverso la sua condizione presente (Lo sventurato, 1; Il meschino, 24). I due appellativi chiariscono, fin dall'inizio, la posizione del narratore di fronte alla furia popolare: ferma riprovazione morale per il comportamento collettivo, e compassione per la vittima. Nell’assalto al forno scopo della folla era impadronirsi del pane, e la voce narrante interveniva a sottolineare ironicamente i paradossi e l’illogicità nel comportamento della massa; qui il fine è uccidere il vicario: «Il XII era insomma il capitolo dell’inintelligenza della folla [...]. Ora invece [la narrazione] si raccoglie intorno ad una scena di violenza che è diretta non più soltanto contro le cose ma contro un uomo, e che non mette più in questione solo l’intelligenza ma la volontà, la realtà morale» (Getto 1964). Dunque l’ironia del narratore non può più indirizzarsi sul comportamento della massa, che rischia di generare una tragedia, ma si appunta sulla paura del vicario. Questi, infatti, suscita sì pietà, ma resta, nel suo terrore, un personaggio comico, che arriva a raccomandarsi, pur di salvare la pelle, sia a Dio, sia ai suoi servi (25-26), collocando sullo stesso piano la misericordia divina e la forza fisica di coloro che possono tener testa agli assalitori.</note>
            <note xml:id="Bricchi_cap13-n4" type="comm" target="quarantana/cap13.xml#c13_10374" targetEnd="quarantana/cap13.xml#c13_10612"><ref rend="bold">Renzo... un impedimento</ref>:  Cambio di inquadratura: dall'interno della casa all’esterno; dal vicario a Renzo. Il protagonista si muove ormai non più spinto dal caso, né dalla curiosità, ma secondo un disegno preciso, quello di salvare il vicario. La macchina da presa si sposta quindi da Renzo alla folla, e inquadra le azioni di gruppetti di individui secondo una strategia distributiva (Chi [...] altri [...] altri poi [...]. Quelli, 56-62) già impiegata nel capitolo precedente. In questo caso la distinzione, un nuovo tassello nel mosaico mobilissimo degli atteggiamenti della massa, è tra coloro che agiscono e coloro che incitano all’azione. L'opposizione chiave all’interno della folla è però un’altra: da un lato quelli che vogliono la testa del vicario, dall'altro Renzo e altri che, pur condividendo le ragioni collettive, si propongono di salvarlo. È questo un caso particolare della grande distinzione tra «buoni» e «cattivi» già emersa nel capitolo precedente (vedi nota a XII, 167-199), e destinata a un imminente chiarimento teorico (nota a 179-227), ma assume particolare significato l’inserirsi di Renzo nel gruppo dei non violenti, perché significa che il protagonista ha ormai compiuto una scelta, ed è parte attiva della vicenda.</note>
            <note xml:id="Bricchi_cap13-n5" type="comm" target="quarantana/cap13.xml#c13_10613" targetEnd="quarantana/cap13.xml#c13_10977"><ref rend="bold">I magistrati... che fosse</ref>:  Terza inquadratura: dopo il il vicario (interno), e Renzo e la folla (esterno), ecco ora i soldati (ancora esterno). «La struttura di questo capitolo-episodio si realizza nello spostarsi graduale dell’obiettivo sulle tre linee-forza dell’azione, che si rivelano via via nel loro isolato o simultaneo svolgersi: il vicario e i servitori nella sua casa; la folla sulla piazza; i rappresentanti dell’autorità in movimento dal castello, attraverso la piazza, alla casa del vicario e viceversa. Ognuna di queste linee si articola a sua volta in diversi componenti, esprimendo gruppi o figure singole: il vicario e i servi; i vari gruppi della folla con il vecchio mal vissuto e Renzo; i soldati — con il loro ufficiale» (Getto 1964). Il presidio spagnolo aveva sede nell’attuale Castello Sforzesco, presso porta Giovia (71), oggi porta Sempione. Il termine accozzaglia (77), che compare i soltanto in questo punto del romanzo, è un neologismo, cioè una parola coniata dall'autore (dal verbo «accozzare» seguito dal suffisso spregiativo -aglia), e quindi entrata nella lingua corrente. La creazione di nuove parole non è un procedimento frequente in Manzoni, che preferisce servirsi di un vocabolario immediatamente comprensibile al maggior numero di lettori. L'eccezionalità del procedimento è infatti sottolineata dalla clausola lasciatemi dire (77), che anticipa l’inusualità della parola che sta per comparire. Si noti inoltre, nel passaggio dalla ventisettana alla quarantana, la correzione della forma I popolani che si trovavano presso a loro in La gente che si trovavan vicino a loro (92-93). Il verbo, correttamente concordato in origine con un soggetto plurale (I popolani), rimane plurale anche quando il soggetto si trasforma in un singolare collettivo (La gente). In questo modo la frase acquista un sapore di lingua parlata.</note>
            <note xml:id="Bricchi_cap13-n6" type="comm" target="quarantana/cap13.xml#c13_10978" targetEnd="quarantana/cap13.xml#c13_11361"><ref rend="bold">Oibò! vergogna!... Bonaventura</ref>:  La situazione degenera: Renzo, che scende in campo aperto per difendere il vicario, rischia il linciaggio e viene quindi salvato da alcuni tra i presenti; e una scala per raggiungere le finestre sembra avvicinare e rendere inevitabile il delitto che la folla si prepara a compiere. Una scena simile a quella del salvataggio di Renzo (ma con esito tragico) torna nel saggio sulla Rivoluzione francese (vedi nota a XII, 167-199), dove alcuni popolani tentano di salvare il governatore della Bastiglia dal furore degli altri, coprendolo coi loro stessi corpi: Alcuni di quelli che erano entrati per primi lo presero in mezzo per ripararlo dal furore della moltitudine, e condurlo salvo all'Hotel de Ville. Fecero lentamente quel lungo tragitto, stretti al misero prigioniero, respingendo con tutte le loro forze i furiosi che cercavano di ferirlo, e avendo insieme a difender sé medesimi dai loro colpi (capitolo VII). Si noti che Renzo è minacciato dalla folla perché lo si ritiene una spia (120). Anche fra Cristoforo, in una situazione non meno difficile, il colloquio con don Rodrigo, era stato accusato di spionaggio (VI, 50). Dunque la stessa accusa, ingiusta, accomuna i due eroi positivi del romanzo, e viene formulata in entrambi i casi in un momento di grande difficoltà personale, e in una situazione dove ciascuno ha preso le parti di un debole oppresso (il frate difendeva il diritto di Renzo, Renzo difende la vita del vicario). Si rinsalda dunque il legame tra Renzo e fra Cristoforo (vedi nota a VI, 135-159), e soprattutto, con l'evocazione della presenza di Cristoforo, si ribadisce la giustizia della scelta del protagonista. Più che dai pochi volonterosi, Renzo è in effetti salvato da un nuovo oggetto che distrae l’attenzione della folla. L'inquadratura si sposta bruscamente, assieme all'interesse della massa, da Renzo alla scala, che il narratore definisce macchina fatale (142-43), come Virgilio aveva chiamato, nel II canto dell’Eneide, fatalis machina il cavallo di Troia. Anche questo ricordo letterario dice dunque che la tragedia si avvicina, che la scala può diventare strumento del linciaggio del vicario come il cavallo era stato strumento per la conquista greca di Troia.</note>
            <note xml:id="Bricchi_cap13-n7" type="comm" target="quarantana/cap13.xml#c13_11362" targetEnd="quarantana/cap13.xml#c13_11592"><ref rend="bold">Tutt'a un tratto... mal acquistata</ref>:  Ferrer entra in scena come un deus ex machina, che piove dal cielo a risolvere una situazione altrimenti senza scampo. E la sua comparsa, inattesa e improvvisa, è introdotta dalla forma avverbiale Tutt'a un tratto (151). Poche righe prima un altro colpo di scena era stato presentato con analogo risalto: si alzano le grida del popolo, e il narratore, prima di annunciare la comparsa della scala, pone una domanda retorica: Cos'era? (130). Per due volte nello stesso capitolo viene dunque sottolineata la svolta narrativa, il carattere improvviso di un'apparizione. Questa è una tecnica ad effetto, che privilegia suspense e sorpresa, adottata fin dal Medioevo nei romanzi cavallereschi, e passata poi ad autori come Walter Scott, che se ne serve soprattutto alla fine dei capitoli, per creare attese nel lettore. Manzoni ha talvolta sfruttato questo procedimento per la conclusione dei capitoli nel Fermo e Lucia, ma lo rifiuta nei Promessi sposi (Delcorno Branca 1980), che tendono ad evitare concessioni tanto palesi al gusto romanzesco. Espulso dalla fine dei capitoli, l'effetto-sorpresa compare però a movimentare la zona centrale di questo, dove le due apparizioni inattese segnano rispettivamente il momento culminante del dramma e l'inizio della sua soluzione. Dunque il procedimento che enfatizza il carattere improvviso e sorprendente degli eventi ha una precisa funzione strutturale, perché segna il punto di passaggio tra discesa e risalita (vedi nota generale a 151-575).</note>
            <note xml:id="Bricchi_cap13-n8" type="comm" target="quarantana/cap13.xml#c13_11593" targetEnd="quarantana/cap13.xml#c13_12042"><ref rend="bold">Ne' tumulti... l'altra parte</ref>:  Gia nel capitolo precedente è emersa la tendenza del narratore a considerare la folla ora come massa indistinta, ora come insieme scomponibile in unità riconoscibili per interessi, tendenze, atteggiamenti (vedi note a XII, 142-166; 166-199). E anche in questo sono state messe in risalto le diverse attitudini dei componenti la folla: l’opposizione tra coloro che lavorano per scalzare la porta del vicario e coloro che, inattivi, li incitano (56-68); il contrasto tra i fanatici che accusano Renzo e gli altri che lo proteggono (116-29); le varie reazioni all'arrivo di Ferrer (158-65). In questa piccola digressione la voce narrante precisa e discute il sistema di distinzioni, organizzandolo sui due poli opposti di buoni e cattivi, di amanti dell’ordine e della pace e di fanatici partigiani del disordine. La stessa classifica tornerà nel saggio sulla Rivoluzione francese (vedi nota a 108-150), con una precisazione assente nel romanzo, cioè che i cattivi costituiscono, rispetto ai buoni, una minoranza: Ma era questa appunto la preoccupazione principale della gente affollata all’Hotel de Ville e di una gran parte degli altri cittadini, dacché i malandrini, che avevano creduto di poter profittare della confusione per incendiare, rubare e commettere ogni sorta di violenze private, erano, dopo i primi tentativi, tenuti a segno dal gran numero dei cittadini medesimi. Ed è ciò che accade naturalmente nelle sollevazioni, quando sono generali e si prolungano; poiché quella trista specie di uomini è sempre è pertutto una minorità e una piccolissima minorità, senza di che sarebbe impossibile ogni civile consorzio; e quindi il maggior numero che, e per interesse e, ciò che è meglio, per la prevalente onestà naturale, odia quel genere di disordini, può, trovandosi in quelle circostanze riunito, reprimerli e prevenirli più ancora di quello che lo possa nei tempi ordinari la forza destinata a ciò (capitolo VII). Si noti che, in questa definizione teorica come in ogni suddivisione precedente, la voce narrante non manca di prendere posizione in favore dei moderati e contro i facinorosi. La lettura che il narratore offre della folla non è dunque neutrale, ma dichiaratamente costruita sulla base di un giudizio morale. L'opinione dell'autore si insinua, come al solito, entro il ritmo del racconto, grazie ad aggettivi che esprimono un giudizio (al partito della violenza sono riservati, nell'ordine, questi aggettivi: fanatica, scellerato, maledetto, spietati, 181-184): oppure si ritaglia appositi spazi di intervento (Il cielo li benedica, 192, riferito al partito dei non violenti). Accanto alle due opposte fazioni, precisa ancora la voce narrante, sta però una zona grigia, quella della massa indistinta, pronta a inclinare in favore dell'uno o dell'altro partito. Dunque le separazioni tracciate fin qui riguardano un gruppo capace di raziocinio, ed escludono il gregge indistinto di uomini senza un'opinione, pronti a cedere soltanto alla passione del momento. Si innesta a questo punto una nuova tappa della riflessione manzoniana sulla parola (già nel capitolo XII era detto che un piccol numero di vocaboli era il materiale di tanti discorsi, 165-66). La massa usa e comprende poche parole (Viva e moia, son le parole che mandan fuori più volentieri, 206-07), e su questo aspetto fanno leva gli agitatori, che si servono non di ragionamenti, ma di slogan, il grido, che ripetuto dai più e più forte, esprima, attesti e crei nello stesso tempo il voto della pluralità (225-26). Analogo concetto torna nel saggio sulla Rivoluzione francese: ma ci voleva un motivo atto a colpire tutti gli animi, l'immagine di un attentato perfido e spaventoso, quella paura di un male atroce e imminente, che porta, secondo la tempra degli animi, l'abbattimento o il furore. E Camillo Desmoulins, il quale sapeva benissimo che, se in una discussione il moltiplicare gli argomenti aiuta a determinare la persuasione, chi vuole ottenere un effetto immediato della passione, deve presentarle un oggetto immediato e potente, senza distrarre le menti in altre considerazioni, non istette a parlare di [...]. Disse semplicemente: «[...] questa sera tutti i battaglioni svizzeri e tedeschi usciranno dal Campo di Marte per scannarci» (capitolo VI).</note>
            <note xml:id="Bricchi_cap13-n9" type="comm" target="quarantana/cap13.xml#c13_12043" targetEnd="quarantana/cap13.xml#c13_12493"><ref rend="bold">Tutta questa... avete inteso</ref>:  Il capitolo ha ripreso fiato con la breve digressione teorica sulla folla, e di nuovo incalzano gli avvenimenti. Ferrer piace alla parte moderata della moltitudine prima ancora di comparire in scena, e la vittoria della parte degli umani (232) sull'altra (la causa del sangue era perduta, 268-69) precede a sua volta qualunque tipo di azione da parte del gran cancelliere, che è ancora in carrozza impegnato a farsi largo tra la folla (262 sgg.). Si odono parole della folla, spezzoni di discorsi organizzati secondo la logica elementare che sta alla base della comunicazione di massa (secondo quanto appena affermato dal narratore), ma non ancora la voce di Ferrer. Il lettore sa solo che la folla ripete le sue parole, o quelle che a lor parevano le migliori che potesse dire (254-55). Nuovo tassello nella riflessione manzoniana sulla parola: parole mai dette da colui al quale vengono attribuite, ripetute di bocca in bocca, ottengono l’effetto di persuadere la moltitudine, sensibile, come sempre, non alla verità, ma all'aspetto superficiale e spettacolare di quanto accade. Il tema della manipolazione della parola e dell’ingenuità credulona del popolo diventa, da questo punto in avanti, centrale. La tariffa di sua invenzione (236) è il prezzo del pane fissato da Ferrer, come si racconta nel capitolo XII (71-83).</note>
            <note xml:id="Bricchi_cap13-n10" type="comm" target="quarantana/cap13.xml#c13_11419" targetEnd="quarantana/cap13.xml#c13_13055"><ref rend="bold">È quel Ferrer... Ferrer</ref>:  Torna in scena Renzo, ed è dal suo punto di osservazione (in prima fila, proprio di fianco alla carrozza, 290-91) che Ferrer si presenta anche al lettore. L’apparizione è, sul principio, muta, perché il fragore della folla copre la voce del cancelliere (299-301), e risalta, al posto delle parole, la mimica (viso e movimenti delle mani). Dopo pagine di gesti feroci, di atteggiamenti crudeli, di mosse violente, il gran cancelliere porta con sé una ventata di dolcezza che la voce narrante enfatizza ironicamente: Ferrer è umile, ridente, amoroso (296), ha gesti garbati (307); anche il suo cocchiere si rivolge alla folla con grazia affettuosa (326) e con garbo ineffabile (327); la folla stessa è addirittura benevola (305; 332), e dà spinte soavi (335; per comprendere il valore ironico di soave in questa sede si ricordi che l'aggettivo ricorre, nel romanzo, quasi sempre legato ai più nobili sentimenti religiosi; vedi nota a III, 16-71). Finalmente Ferrer parla, e lo fa i due lingue diverse: italiano se si rivolge alla folla, spagnolo tra sé, oppure col suo cocchiere (e, più oltre, col vicario). La prima è la lingua della dissimulazione, dell’astuzia diplomatica, la seconda è la lingua delle reazioni più autentiche e viscerali. Il gran cancelliere comunica dunque su tre livelli: la mimica e la lingua italiana sono alfabeto pubblico, lo spagnolo privato. Il linguaggio dei gesti, al quale il popolo istintivamente concede maggior fiducia che alle parole, si rivela dunque, in questo caso, portatore di inganno al pari della lingua verbale. Il vidit Farer (278-79) di cui Renzo si ricorda è la firma in calce a una grida mostratagli dall'Azzecca-garbugli (III, 56-57). Don Filippo IV (298) è il re di Spagna, sul trono dal 1621 al 1665.</note>
            <note xml:id="Bricchi_cap13-n11" type="comm" target="quarantana/cap13.xml#c13_13056" targetEnd="quarantana/cap13.xml#c13_13776"><ref rend="bold">Renzo, dopo... vedere</ref>:  La decorosa vecchiezza (342) di Ferrer richiama, per contrasto, il vecchio mal vissuto (102) che aveva provocato, poco prima, l'orrore di Renzo: il gran cancelliere si prepara a salvare una vita, la stessa a cui il vecchio attentava. Entrambi i ritratti sono dipinti dalla voce del narratore, che presta però le sue parole al punto di vista di Renzo. La struttura simmetrica dei periodi (per esempio la serie di quattro participi passati seguiti ciascuno da un complemento di causa efficiente nella descrizione di Ferrer, 341-45) e il vocabolario espressivo e addirittura prezioso (vituperosa, 105, unica occorrenza nel romanzo di questo aggettivo) non possono infatti appartenere a Renzo, ma alla voce narrante che si limita a prestare la propria lingua alle impressioni del contadino. Infatti il vecchio senza nome è realmente un’immagine negativa; ma Ferrer è un personaggio assai più sfumato di come Renzo lo vede, e il lettore è già stato avvertito (grazie alle doppie battute italiane e spagnole) della doppiezza delle sue intenzioni. Dunque la decorosa vecchiezza è solo la facciata di Ferrer, ma anche l’unico aspetto che Renzo, ingenuo e disponibile a ogni tipo di astuta seduzione, può cogliere. Tutta la scena lampeggia di ironia, «ma si tratta di un’ironia complessa, che non si appunta totalmente contro Ferrer» (Getto 1964). Il narratore infatti, da un lato denuncia, proprio con lo strumento dell’ironia, l’astuto gioco del gran cancelliere. Un esempio molto significativo di questo procedimento è la definizione della folla come brigata d'amici (374-75): l’espressione non appartiene al narratore, ma a Ferrer, però non è in effetti ciò che lui crede, ma ciò che desidera far credere; così nelle parole del narratore la voce del personaggio echeggia due volte, come verità e come menzogna. Dall'altro lato il narratore approva il fine che spinge Ferrer, e parla, senza ironia, di santa fretta (366). Infine l’ironia si dirige contro la dabbenaggine della folla, di cui Renzo, con la sua credulità, è un rappresentante esemplare.</note>
            <note xml:id="Bricchi_cap13-n12" type="comm" target="quarantana/cap13.xml#c13_13777" targetEnd="quarantana/cap13.xml#c13_14380"><ref rend="bold">Ferrer mise... d'imprecazioni</ref>:  La prima parte del salvataggio è compiuta: Ferrer ha raggiunto la casa, è riuscito a entrare, e a portar fuori il vicario. Le ultime pagine del capitolo raccontano il percorso inverso della carrozza, dalla casa fino al castello, fuori pericolo. I rapporti psicologici tra le forze in campo sono ormai completamente chiariti: la folla osanna Ferrer (acclamazioni che andavano alle stelle, 436-37), effettivo responsabile dell’aggravarsi della situazione (XII, 71-83), e cerca invece di linciare il vicario, che non ha colpe reali (XII, 379-88). A sua volta il vicario accoglie il gran cancelliere come un salvatore (sono nelle mani di Dio e di vostra eccellenza, 469-70), dimenticando che solo per causa di Ferrer si trova in pericolo (rimordendogli [a Ferrer] probabilmente la coscienza d'essere co' suoi spropositi e con la sua ostinazione, stato causa, o almeno occasione di quella sommossa, 173-76). Dunque ogni atteggiamento psicologico descritto in questo capitolo è assolutamente in contrasto con la situazione reale, che il narratore di volta in volta si preoccupa di chiarire: «gli eventi sono dominati dalla contraddizione. Essi s'incrociano in modo illogico e con corrispondenze fittizie» (Raimondi 1974). E la funzione della voce narrante è proprio quella di mettere in evidenza una struttura fondata sul paradosso e sull’opposizione, servendosi sia dell'ironia (vedi nota a 341-416) sia di un abile montaggio narrativo, che contrappone situazioni e sequenze. 487-538 Si trova qui, quando la soluzione è ormai vicina, l’ultima descrizione dei movimenti della folla: le due ali di popolo, dapprima divise, si rimescolano dopo il passaggio della carrozza (494-96). Il tumulto sembra ormai avere perso ogni residuo di umanità: la suddivisione non riguarda più le attitudini morali o gli atteggiamenti degli individui, ma è solo meccanica, determinata dall'inserimento di un corpo estraneo nella massa. Come in una reazione chimica, il composto dapprima si scinde, quindi si rimescola, secondo un processo del tutto passivo. Da un punto di vista linguistico, si noti il termine dialettale milanese corsia (492), che significa strada percorribile da veicoli, già presente nella ventisettana. Nel capitolo XII era comparsa la Corsia de’ Servi (200), ma si trattava di un nome proprio. In altri luoghi del romanzo lo scrittore talvolta sostituisce, nel passaggio dall'edizione del 1827 a quella del 1840, corsia con strada (per esempio in XXXVI, 29), talvolta conserva il termine milanese, come in questo caso. Dunque corsia appartiene al gruppo di parole del dialetto milanese conservate nella quarantana, purché facilmente comprensibili anche a un non lombardo (Bonora 1973). Nel caso in esame la parola è anche adatta al clima di descrizione cittadina che i capitoli del tumulto hanno creato.</note>
            <note xml:id="Bricchi_cap13-n13" type="comm" target="quarantana/cap13.xml#c13_14876" targetEnd="quarantana/cap13.xml#c13_15183"><ref rend="bold">A Pedro... fatti suoi</ref>:  Il capitolo si era aperto con l'immagine dello sventurato vicario (1) nell’imminenza del pericolo, e si chiude con il pover'uomo (574) finalmente in salvo. Nello spazio compreso tra questi due momenti il personaggio non compare in scena, perché la prospettiva si concentra sull’esterno del palazzo e sui movimenti della folla e di Ferrer, piuttosto che sull’interno assediato. Nelle due sequenze che gli appartengono, quella iniziale e quella finale, il vicario rappresenta una scena di paura con grande intensità comica. Le sue reazioni di fronte al pericolo, che si ripetono quasi immutate all'inizio e alla fine del capitolo, sono prima di tutto fisiche (pallido, senza fiato, 24-25; bianco come un panno lavato, 465-66); la sua mimica è caricaturale (stringendo i denti, e raggrinzando il viso, stendeva le braccia, e puntava i pugni, 37-38); la sua posizione è quella rannicchiata, fetale, sia nella soffitta del suo palazzo, sia nella carrozza di Ferrer (Lì rannicchiato, 31-32; vi si rimpiatta in un angolo, 483-84; ben rincantucciato nel fondo, 498); la sua risorsa non è l'azione, ma il raccomandarsi a Dio e, di volta in volta, ai suoi servitori che possono difenderlo, o a Ferrer che sta per salvarlo (raccomandandosi a Dio, e ai suoi servitori, 25-26; sono nelle mani di Dio e di vostra eccellenza, 469-470). Il ritratto della paura incornicia dunque lo spazio dedicato ai movimenti della massa, che è origine e causa di terrore, e l'attenzione alle reazioni di un singolo individuo apre e chiude l'analisi delle reazioni collettive della folla.</note>
            <note xml:id="Bricchi_cap13-n14" type="comm" target="quarantana/cap13.xml#c13_10010"><ref rend="bold">chilo</ref>:  digestione;</note>
            <note xml:id="Bricchi_cap13-n15" type="comm" target="quarantana/cap13.xml#c13_10027"><ref rend="bold">sospensione</ref>:  ansia;</note>
            <note xml:id="Bricchi_cap13-n16" type="comm" target="quarantana/cap13.xml#c13_10058" targetEnd="quarantana/cap13.xml#c13_10059"><ref rend="bold">gli sovrastava</ref>:  lo minacciava;</note>
            <note xml:id="Bricchi_cap13-n17" type="comm" target="quarantana/cap13.xml#c13_10241"><ref rend="bold">pertugio</ref>:  buco;</note>
            <note xml:id="Bricchi_cap13-n18" type="comm" target="quarantana/cap13.xml#c13_10310"><ref rend="bold">picchi</ref>:  colpi.</note>
            <note xml:id="Bricchi_cap13-n19" type="comm" target="quarantana/cap13.xml#c13_10373"><ref rend="bold">avvezza</ref>:  abituata;</note>
            <note xml:id="Bricchi_cap13-n20" type="comm" target="quarantana/cap13.xml#c13_10380"><ref rend="bold">forte</ref>:  centro;</note>
            <note xml:id="Bricchi_cap13-n21" type="comm" target="quarantana/cap13.xml#c13_10426"><ref rend="bold">pretto</ref>:  sincero, genuino;</note>
            <note xml:id="Bricchi_cap13-n22" type="comm" target="quarantana/cap13.xml#c13_10499"><ref rend="bold">travagliata</ref>:  colpita;</note>
            <note xml:id="Bricchi_cap13-n23" type="comm" target="quarantana/cap13.xml#c13_10512"><ref rend="bold">isconficcarla</ref>:  forzarla;</note>
            <note xml:id="Bricchi_cap13-n24" type="comm" target="quarantana/cap13.xml#c13_10576"><ref rend="bold">pigiare</ref>:  spingere.</note>
            <note xml:id="Bricchi_cap13-n25" type="comm" target="quarantana/cap13.xml#c13_10672" targetEnd="quarantana/cap13.xml#c13_10673"><ref rend="bold">fecero alto</ref>:  si fermarono;</note>
            <note xml:id="Bricchi_cap13-n26" type="comm" target="quarantana/cap13.xml#c13_10718" targetEnd="quarantana/cap13.xml#c13_10719"><ref rend="bold">dar luogo</ref>:  lasciar libero il passo;</note>
            <note xml:id="Bricchi_cap13-n27" type="comm" target="quarantana/cap13.xml#c13_10763"><ref rend="bold">istruzione</ref>:  ordine;</note>
            <note xml:id="Bricchi_cap13-n28" type="comm" target="quarantana/cap13.xml#c13_10863" targetEnd="quarantana/cap13.xml#c13_10864"><ref rend="bold">me n'impipo</ref>:  me ne infischio:</note>
            <note xml:id="Bricchi_cap13-n29" type="comm" target="quarantana/cap13.xml#c13_10871" targetEnd="quarantana/cap13.xml#c13_10874"><ref rend="bold">non se ne stavano</ref>:  non smettevano;</note>
            <note xml:id="Bricchi_cap13-n30" type="comm" target="quarantana/cap13.xml#c13_10949"><ref rend="bold">canizie</ref>:  capelli bianchi;</note>
            <note xml:id="Bricchi_cap13-n31" type="comm" target="quarantana/cap13.xml#c13_10950"><ref rend="bold">vituperosa</ref>:  infame, spregevole.</note>
            <note xml:id="Bricchi_cap13-n32" type="comm" target="quarantana/cap13.xml#c13_11012" targetEnd="quarantana/cap13.xml#c13_11013"><ref rend="bold">era compreso</ref>:  era dominato;</note>
            <note xml:id="Bricchi_cap13-n33" type="comm" target="quarantana/cap13.xml#c13_11238"><ref rend="bold">staggi</ref>:  legni che stanno ai lati della scala.</note>
            <note xml:id="Bricchi_cap13-n34" type="comm" target="quarantana/cap13.xml#c13_11395"><ref rend="bold">un'inclinazione</ref>:  gratitudine, gioia;</note>
            <note xml:id="Bricchi_cap13-n35" type="comm" target="quarantana/cap13.xml#c13_11410"><ref rend="bold">soffogarlo</ref>:  trattenersi dal pronunciarlo;</note>
            <note xml:id="Bricchi_cap13-n36" type="comm" target="quarantana/cap13.xml#c13_11518"><ref rend="bold">piante</ref>:  piante dei piedi.</note>
            <note xml:id="Bricchi_cap13-n37" type="comm" target="quarantana/cap13.xml#c13_11650"><ref rend="bold">illanguidire</ref>:  spegnersi;</note>
            <note xml:id="Bricchi_cap13-n38" type="comm" target="quarantana/cap13.xml#c13_11697"><ref rend="bold">parzialità</ref>:  favore, preferenza;</note>
            <note xml:id="Bricchi_cap13-n39" type="comm" target="quarantana/cap13.xml#c13_11740"><ref rend="bold">concerto</ref>:  accordo.</note>
            <note xml:id="Bricchi_cap13-n40" type="comm" target="quarantana/cap13.xml#c13_11626"><ref rend="bold">Fanno</ref>:  fanno a gara;</note>
            <note xml:id="Bricchi_cap13-n41" type="comm" target="quarantana/cap13.xml#c13_11999"><ref rend="bold">nuove</ref>:  notizie;</note>
            <note xml:id="Bricchi_cap13-n42" type="comm" target="quarantana/cap13.xml#c13_12027"><ref rend="bold">attesti</ref>:  testimoni;</note>
            <note xml:id="Bricchi_cap13-n43" type="comm" target="quarantana/cap13.xml#c13_12034"><ref rend="bold">voto</ref>:  favore, approvazione;</note>
            <note xml:id="Bricchi_cap13-n44" type="comm" target="quarantana/cap13.xml#c13_12142"><ref rend="bold">propensi</ref>:  ben disposti;</note>
            <note xml:id="Bricchi_cap13-n45" type="comm" target="quarantana/cap13.xml#c13_12150"><ref rend="bold">animosa</ref>:  coraggiosa;</note>
            <note xml:id="Bricchi_cap13-n46" type="comm" target="quarantana/cap13.xml#c13_12157"><ref rend="bold">apparato</ref>:  sfarzo esteriore;</note>
            <note xml:id="Bricchi_cap13-n47" type="comm" target="quarantana/cap13.xml#c13_12168"><ref rend="bold">procellosa</ref>:  in tempesta.</note>
            <note xml:id="Bricchi_cap13-n48" type="comm" target="quarantana/cap13.xml#c13_12197" targetEnd="quarantana/cap13.xml#c13_12199"><ref rend="bold">con le brusche</ref>:  con asprezza e severità;</note>
            <note xml:id="Bricchi_cap13-n49" type="comm" target="quarantana/cap13.xml#c13_12296" targetEnd="quarantana/cap13.xml#c13_12298"><ref rend="bold">dando sulla voce</ref>:  facendo tacere;</note>
            <note xml:id="Bricchi_cap13-n50" type="comm" target="quarantana/cap13.xml#c13_12393" targetEnd="quarantana/cap13.xml#c13_12395"><ref rend="bold">dar sulle mani</ref>:  frenare, reprimere;</note>
            <note xml:id="Bricchi_cap13-n51" type="comm" target="quarantana/cap13.xml#c13_12399"><ref rend="bold">diroccavano</ref>:  cercavano di forzare, abbattere il palazzo del vicario;</note>
            <note xml:id="Bricchi_cap13-n52" type="comm" target="quarantana/cap13.xml#c13_12409"><ref rend="bold">ordigni</ref>:  strumenti;</note>
            <note xml:id="Bricchi_cap13-n53" type="comm" target="quarantana/cap13.xml#c13_12436"><ref rend="bold">dibattimento</ref>:  disputa;</note>
            <note xml:id="Bricchi_cap13-n54" type="comm" target="quarantana/cap13.xml#c13_12455"><ref rend="bold">l'adito</ref>:  passaggio;</note>
            <note xml:id="Bricchi_cap13-n55" type="comm" target="quarantana/cap13.xml#c13_12608"><ref rend="bold">alpigiano</ref>:  montanaro.</note>
            <note xml:id="Bricchi_cap13-n56" type="comm" target="quarantana/cap13.xml#c13_12642"><ref rend="bold">quegl'incagli</ref>:  ostacoli;</note>
            <note xml:id="Bricchi_cap13-n57" type="comm" target="quarantana/cap13.xml#c13_12648" targetEnd="quarantana/cap13.xml#c13_12650"><ref rend="bold">di quella sorte</ref>:  di quel genere;</note>
            <note xml:id="Bricchi_cap13-n58" type="comm" target="quarantana/cap13.xml#c13_12690"><ref rend="bold">spenderlo</ref>:  usarlo;</note>
            <note xml:id="Bricchi_cap13-n59" type="comm" target="quarantana/cap13.xml#c13_12843" targetEnd="quarantana/cap13.xml#c13_12848"><ref rend="bold">por mi vida, que gente</ref>:  per la mia vita, quanta gente!;</note>
            <note xml:id="Bricchi_cap13-n60" type="comm" target="quarantana/cap13.xml#c13_12898" targetEnd="quarantana/cap13.xml#c13_12900"><ref rend="bold">si es culpable</ref>:  se è colpevole;</note>
            <note xml:id="Bricchi_cap13-n61" type="comm" target="quarantana/cap13.xml#c13_12911" targetEnd="quarantana/cap13.xml#c13_12914"><ref rend="bold">adelante, Pedro puedes</ref>:  avanti, Pedro, se puoi;</note>
            <note xml:id="Bricchi_cap13-n62" type="comm" target="quarantana/cap13.xml#c13_12937"><ref rend="bold">ineffabile</ref>: : indescrivibile;</note>
            <note xml:id="Bricchi_cap13-n63" type="comm" target="quarantana/cap13.xml#c13_13035"><ref rend="bold">arrotar</ref>:  urtare con la ruota;</note>
            <note xml:id="Bricchi_cap13-n64" type="comm" target="quarantana/cap13.xml#c13_13039"><ref rend="bold">mostacci</ref>:  baffi, sineddoche per facce;</note>
            <note xml:id="Bricchi_cap13-n65" type="comm" target="quarantana/cap13.xml#c13_13052"><ref rend="bold">repentaglio</ref>:  rischio.</note>
            <note xml:id="Bricchi_cap13-n66" type="comm" target="quarantana/cap13.xml#c13_13053"><ref rend="bold">l'auge</ref>:  trionfo;</note>
            <note xml:id="Bricchi_cap13-n67" type="comm" target="quarantana/cap13.xml#c13_13063"><ref rend="bold">vagheggiare</ref>:  contemplare con ammirazione;</note>
            <note xml:id="Bricchi_cap13-n68" type="comm" target="quarantana/cap13.xml#c13_13077"><ref rend="bold">sollecitudine</ref>:  premura, attenzione;</note>
            <note xml:id="Bricchi_cap13-n69" type="comm" target="quarantana/cap13.xml#c13_13099" targetEnd="quarantana/cap13.xml#c13_13100"><ref rend="bold">si risolvette</ref>:  decise;</note>
            <note xml:id="Bricchi_cap13-n70" type="comm" target="quarantana/cap13.xml#c13_13154" targetEnd="quarantana/cap13.xml#c13_13157"><ref rend="bold">Adelante, presto, con juicio</ref>:  avanti, presto, con giudizio;</note>
            <note xml:id="Bricchi_cap13-n71" type="comm" target="quarantana/cap13.xml#c13_13174"><ref rend="bold">scialacquava</ref>:  distribuiva in abbondanza;</note>
            <note xml:id="Bricchi_cap13-n72" type="comm" target="quarantana/cap13.xml#c13_13188"><ref rend="bold">d'intelligenza</ref>:  intesa, complicità;</note>
            <note xml:id="Bricchi_cap13-n73" type="comm" target="quarantana/cap13.xml#c13_13193"><ref rend="bold">adoprarsi</ref>:  darsi da fare;</note>
            <note xml:id="Bricchi_cap13-n74" type="comm" target="quarantana/cap13.xml#c13_13236"><ref rend="bold">invaghito</ref>:  innamorato;</note>
            <note xml:id="Bricchi_cap13-n75" type="comm" target="quarantana/cap13.xml#c13_13316"><ref rend="bold">cavalloni</ref>:  onde alte;</note>
            <note xml:id="Bricchi_cap13-n76" type="comm" target="quarantana/cap13.xml#c13_13330"><ref rend="bold">scordato</ref>:  disarmonico;</note>
            <note xml:id="Bricchi_cap13-n77" type="comm" target="quarantana/cap13.xml#c13_13350"><ref rend="bold">gestendo</ref>:  gesticolando;</note>
            <note xml:id="Bricchi_cap13-n78" type="comm" target="quarantana/cap13.xml#c13_13357"><ref rend="bold">accomodar</ref>:  adattare;</note>
            <note xml:id="Bricchi_cap13-n79" type="comm" target="quarantana/cap13.xml#c13_13489" targetEnd="quarantana/cap13.xml#c13_13490"><ref rend="bold">Asì es</ref>:  così è.</note>
            <note xml:id="Bricchi_cap13-n80" type="comm" target="quarantana/cap13.xml#c13_13509" targetEnd="quarantana/cap13.xml#c13_13511"><ref rend="bold">Ox! Ox! guardaos</ref>:  oh' oh! fate attenzione;</note>
            <note xml:id="Bricchi_cap13-n81" type="comm" target="quarantana/cap13.xml#c13_13622"><ref rend="bold">ausiliari</ref>:  aiutanti;</note>
            <note xml:id="Bricchi_cap13-n82" type="comm" target="quarantana/cap13.xml#c13_13648"><ref rend="bold">piazza</ref>:  spazio;</note>
            <note xml:id="Bricchi_cap13-n83" type="comm" target="quarantana/cap13.xml#c13_13654"><ref rend="bold">incalza</ref>:  preme, spinge;</note>
            <note xml:id="Bricchi_cap13-n84" type="comm" target="quarantana/cap13.xml#c13_13721"><ref rend="bold">battistrada</ref>:  chi precede un corteo importante;</note>
            <note xml:id="Bricchi_cap13-n85" type="comm" target="quarantana/cap13.xml#c13_13760"><ref rend="bold">rattenerne</ref>:  trattenerne indietro:</note>
            <note xml:id="Bricchi_cap13-n86" type="comm" target="quarantana/cap13.xml#c13_13801"><ref rend="bold">gangheri</ref>:  cardini;</note>
            <note xml:id="Bricchi_cap13-n87" type="comm" target="quarantana/cap13.xml#c13_13847"><ref rend="bold">fesso</ref>:  buco;</note>
            <note xml:id="Bricchi_cap13-n88" type="comm" target="quarantana/cap13.xml#c13_13882"><ref rend="bold">predellino</ref>:  gradino per salire e scendere da una carrozza;</note>
            <note xml:id="Bricchi_cap13-n89" type="comm" target="quarantana/cap13.xml#c13_13947"><ref rend="bold">franco</ref>:  disinvolto.</note>
            <note xml:id="Bricchi_cap13-n90" type="comm" target="quarantana/cap13.xml#c13_14089" targetEnd="quarantana/cap13.xml#c13_14090"><ref rend="bold">si rimbuca</ref>:  si nasconde;</note>
            <note xml:id="Bricchi_cap13-n91" type="comm" target="quarantana/cap13.xml#c13_14176"><ref rend="bold">strascicato</ref>:  trascinato;</note>
            <note xml:id="Bricchi_cap13-n92" type="comm" target="quarantana/cap13.xml#c13_14201"><ref rend="bold">polso</ref>:  battito del cuore;</note>
            <note xml:id="Bricchi_cap13-n93" type="comm" target="quarantana/cap13.xml#c13_14246" targetEnd="quarantana/cap13.xml#c13_14249"><ref rend="bold">Venga usted con migo</ref>:  lei venga con me (con la formula usted, in spagnolo, un superiore si rivolge all'inferiore);</note>
            <note xml:id="Bricchi_cap13-n94" type="comm" target="quarantana/cap13.xml#c13_14283" targetEnd="quarantana/cap13.xml#c13_14286"><ref rend="bold">aqui esta el busilis</ref>:  qui sta il problema;</note>
            <note xml:id="Bricchi_cap13-n95" type="comm" target="quarantana/cap13.xml#c13_14287" targetEnd="quarantana/cap13.xml#c13_14289"><ref rend="bold">Dios nos valga</ref>:  Dio ci aiuti;</note>
            <note xml:id="Bricchi_cap13-n96" type="comm" target="quarantana/cap13.xml#c13_14352" targetEnd="quarantana/cap13.xml#c13_14353"><ref rend="bold">si rimpiatta</ref>:  si rannicchia.</note>
            <note xml:id="Bricchi_cap13-n97" type="comm" target="quarantana/cap13.xml#c13_12034"><ref rend="bold">voto</ref>:  desiderio;</note>
            <note xml:id="Bricchi_cap13-n98" type="comm" target="quarantana/cap13.xml#c13_14404"><ref rend="bold">spiegato</ref>:  chiaro, manifesto;</note>
            <note xml:id="Bricchi_cap13-n99" type="comm" target="quarantana/cap13.xml#c13_14454" targetEnd="quarantana/cap13.xml#c13_14455"><ref rend="bold">di seguito</ref>:  senza interruzioni;</note>
            <note xml:id="Bricchi_cap13-n100" type="comm" target="quarantana/cap13.xml#c13_14594" targetEnd="quarantana/cap13.xml#c13_14595"><ref rend="bold">Por ablandarlos</ref>:  per tenerli buoni;</note>
            <note xml:id="Bricchi_cap13-n101" type="comm" target="quarantana/cap13.xml#c13_14612" targetEnd="quarantana/cap13.xml#c13_14617"><ref rend="bold">Esto lo digo por su bien</ref>:  questo lo dico per il suo bene;</note>
            <note xml:id="Bricchi_cap13-n102" type="comm" target="quarantana/cap13.xml#c13_14652" targetEnd="quarantana/cap13.xml#c13_14653"><ref rend="bold">Perdone, usted</ref>:  mi perdoni;</note>
            <note xml:id="Bricchi_cap13-n103" type="comm" target="quarantana/cap13.xml#c13_14687" targetEnd="quarantana/cap13.xml#c13_14691"><ref rend="bold">Animo; estàmos ya quasi fuera</ref>:  Coraggio; siamo già quasi fuori;</note>
            <note xml:id="Bricchi_cap13-n104" type="comm" target="quarantana/cap13.xml#c13_14724" targetEnd="quarantana/cap13.xml#c13_14727"><ref rend="bold">il soccorso di Pisa</ref>:  soccorso tardivo e inutile (vedi nota a VII, 380-494);</note>
            <note xml:id="Bricchi_cap13-n105" type="comm" target="quarantana/cap13.xml#c13_14768" targetEnd="quarantana/cap13.xml#c13_14769"><ref rend="bold">fecero ala</ref>:  si schierarono ai lati;</note>
            <note xml:id="Bricchi_cap13-n106" type="comm" target="quarantana/cap13.xml#c13_14809" targetEnd="quarantana/cap13.xml#c13_14813"><ref rend="bold">beso a usted las manos</ref>:  vi bacio le mani;</note>
            <note xml:id="Bricchi_cap13-n107" type="comm" target="quarantana/cap13.xml#c13_14847" targetEnd="quarantana/cap13.xml#c13_14849"><ref rend="bold">cedant arma togae</ref>:  le armi lascino il passo alla diplomazia.</note>
            <note xml:id="Bricchi_cap13-n108" type="comm" target="quarantana/cap13.xml#c13_14885"><ref rend="bold">micheletti</ref>:  soldati spagnoli di fanteria;</note>
            <note xml:id="Bricchi_cap13-n109" type="comm" target="quarantana/cap13.xml#c13_14738"><ref rend="bold">affatto</ref>:  completamente;</note>
            <note xml:id="Bricchi_cap13-n110" type="comm" target="quarantana/cap13.xml#c13_14940" targetEnd="quarantana/cap13.xml#c13_14944"><ref rend="bold">Levantese, levantese; estamos ya fuera</ref>:  si alzi, si alzi: siamo gia fuori;</note>
            <note xml:id="Bricchi_cap13-n111" type="comm" target="quarantana/cap13.xml#c13_14969" targetEnd="quarantana/cap13.xml#c13_14970"><ref rend="bold">si sgruppò</ref>:  si disaggrovigliò;</note>
            <note xml:id="Bricchi_cap13-n112" type="comm" target="quarantana/cap13.xml#c13_14988"><ref rend="bold">condoluto</ref>:  dichiarato spiacente;</note>
            <note xml:id="Bricchi_cap13-n113" type="comm" target="quarantana/cap13.xml#c13_15005"><ref rend="bold">monda</ref>:  pelata;</note>
            <note xml:id="Bricchi_cap13-n114" type="comm" target="quarantana/cap13.xml#c13_15007" targetEnd="quarantana/cap13.xml#c13_15012"><ref rend="bold">que dira de esto su excelencia</ref>:  cosa dirà di questo sua eccellenza;</note>
            <note xml:id="Bricchi_cap13-n115" type="comm" target="quarantana/cap13.xml#c13_15032" targetEnd="quarantana/cap13.xml#c13_15034"><ref rend="bold">el conde duque</ref>:  il conte duca;</note>
            <note xml:id="Bricchi_cap13-n116" type="comm" target="quarantana/cap13.xml#c13_15049" targetEnd="quarantana/cap13.xml#c13_15052"><ref rend="bold">el rey nuestro senor</ref>:  il re nostro signore;</note>
            <note xml:id="Bricchi_cap13-n117" type="comm" target="quarantana/cap13.xml#c13_15070" targetEnd="quarantana/cap13.xml#c13_15072"><ref rend="bold">Dios lo sabe</ref>:  lo sa Dio;</note>
            <note xml:id="Bricchi_cap13-n118" type="comm" target="quarantana/cap13.xml#c13_15124" targetEnd="quarantana/cap13.xml#c13_15129"><ref rend="bold">por el servicio de su magestad</ref>:  per il servizio di sua maestà.</note>
          </div>
    </body>
  </text>
</TEI>
