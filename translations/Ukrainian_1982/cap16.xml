<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap16">
        <note xml:id="ukrainian_1982_cap16-n1" type="comm" target="quarantana/cap16.xml#c16_10001" targetEnd="quarantana/cap16.xml#c16_10022">«Рятуйся, рятуйся, чоловіче добрий!» — «Ось монастир, а онде церква».— «Сюди! Сюди!» — чув Ренцо з усіх боків. </note>
        <note xml:id="ukrainian_1982_cap16-n2" type="comm" target="quarantana/cap16.xml#c16_10023" targetEnd="quarantana/cap16.xml#c16_10032">Що треба втікати, він, напевно, й сам чудово розумів. </note>
        <note xml:id="ukrainian_1982_cap16-n3" type="comm" target="quarantana/cap16.xml#c16_10033" targetEnd="quarantana/cap16.xml#c16_10075">Тільки-но в нього сяйнула надія видертися з пазурів поліцейських, як юнак почав розмірковувати, що ж йому робити далі, й прийняв таке рішення: якщо тільки вдасться, іти без передиху, аж доки вибереться не тільки з міста, але й за межі Міланського герцогства. </note>
        <note xml:id="ukrainian_1982_cap16-n4" type="comm" target="quarantana/cap16.xml#c16_10076" targetEnd="quarantana/cap16.xml#c16_10144">«Адже хоч хай там як, а моє ім'я,— міркував він,— занесено в їхні погані списки; знаючи ім'я та прізвище, вони злапають мене в будь-яку мить». Що ж до якогось притулку в місті, то сховатися там варто було б тільки в тому випадку, якби поліцейські гнались за ним по п'ятах. «Бо ж коли можна бути вільною пташкою в лісі,— думав він,— то навіщо ставати птахом у клітці?» </note>
        <note xml:id="ukrainian_1982_cap16-n5" type="comm" target="quarantana/cap16.xml#c16_10145" targetEnd="quarantana/cap16.xml#c16_10174">І він вирішив сховатися в тому селищі Бергамської провінції, де проживав його брат Бортоло, котрий, якщо пригадуєте, не раз запрошував перебратися до нього. </note>
        <note xml:id="ukrainian_1982_cap16-n6" type="comm" target="quarantana/cap16.xml#c16_10175" targetEnd="quarantana/cap16.xml#c16_10182">Але як знайти туди дорогу — ось у чім заковика. </note>
        <note xml:id="ukrainian_1982_cap16-n7" type="comm" target="quarantana/cap16.xml#c16_10183" targetEnd="quarantana/cap16.xml#c16_10215">Опинившися в незнайомій частині незнайомого, можна сказати, міста, Ренцо не знав навіть, через які ворота треба вийти, щоб вирушити в напрямку Бергамо. А коли б навіть знав, то не зумів би пройти до потрібних воріт. </note>
        <note xml:id="ukrainian_1982_cap16-n8" type="comm" target="quarantana/cap16.xml#c16_10216" targetEnd="quarantana/cap16.xml#c16_10310">Ренцо вже хотів був розпитати про дорогу в когось із своїх визволителів, але протягом кількох хвилин, які залишалися в нього, щоб обміркувати становище, він мигцем згадав ще й про зброяра, цього послужливого чоловіка, батька чотирьох дітей, тож зрештою йому не захотілося розкривати своїх намірів перед величезним натовпом, де, чого доброго, міг виявитися другий чоловік з тієї ж породи нишпорок. Юнак відразу вирішив чимскоріше відійти якнайдалі, а про дорогу розпитати потім — там, де ніхто не знатиме, хто він і чому питає. </note>
        <note xml:id="ukrainian_1982_cap16-n9" type="comm" target="quarantana/cap16.xml#c16_10311" targetEnd="quarantana/cap16.xml#c16_10348">Сказавши своїм визволителям: «Дякую вам, братці, хай благословить вас бог»,— і вийшовши з натовпу, який широко розступився перед ним, Ренцо чимдуж кинувся навтьоки. Він метнувся за ріг, а тоді помчав якоюсь вуличкою. </note>
        <note xml:id="ukrainian_1982_cap16-n10" type="comm" target="quarantana/cap16.xml#c16_10349" targetEnd="quarantana/cap16.xml#c16_10385">Коли йому здалося, що він відбіг досить далеко, юнак сповільнив біг, щоб не викликати підозрінь, і почав оглядатися, вибираючи чоловіка з обличчям, гідним довіри, до якого можна було б звернутися з запитанням. </note>
        <note xml:id="ukrainian_1982_cap16-n11" type="comm" target="quarantana/cap16.xml#c16_10386" targetEnd="quarantana/cap16.xml#c16_10390">Та це було не так просто. </note>
        <note xml:id="ukrainian_1982_cap16-n12" type="comm" target="quarantana/cap16.xml#c16_10391" targetEnd="quarantana/cap16.xml#c16_10448">Всякі розпити вже викликали підозру. Дорога була кожна хвилина. Поліцейські, зібравшися з силами, безсумнівно знов кинуться за ним навздогін. Чутка про втечу арештанта могла докотитися й сюди. Через це юнакові довелось уважно придивитися щонайменше до десятка чоловік, перш ніж вдалося вибрати підходяще обличчя. </note>
        <note xml:id="ukrainian_1982_cap16-n13" type="comm" target="quarantana/cap16.xml#c16_10449" targetEnd="quarantana/cap16.xml#c16_10521">Он той товстун, що стоїть на порозі своєї крамниці; він розставив ноги, випнув черево і, тримаючи руки за спиною та задерши обличчя з жирним подвійним підборіддям, знічев'я то зводиться навшпиньки всією своєю хитливою громадою, то знов стає на підбори,— уся його фізіономія виказує цікавого базіку, який, замість відповісти, ще почне сам розпитувати. </note>
        <note xml:id="ukrainian_1982_cap16-n14" type="comm" target="quarantana/cap16.xml#c16_10522" targetEnd="quarantana/cap16.xml#c16_10550">А онде той, другий, що йде навстріч, розквасивши губи, з непорушним поглядом, не тільки не зуміє до пуття розказати дорогу, а й своєї, мабуть, не знає. </note>
        <note xml:id="ukrainian_1982_cap16-n15" type="comm" target="quarantana/cap16.xml#c16_10551" targetEnd="quarantana/cap16.xml#c16_10587">А отой хлопчак, дуже спритний на вигляд, видно, неабиякий хитрун і, либонь, здатний, просто пустуючи, направити бідного селянина в протилежний бік. </note>
        <note xml:id="ukrainian_1982_cap16-n16" type="comm" target="quarantana/cap16.xml#c16_10588" targetEnd="quarantana/cap16.xml#c16_10599">Ось так людина, опинившись у скрутному становищі, всюди наштовхується на все нові перепони. </note>
        <note xml:id="ukrainian_1982_cap16-n17" type="comm" target="quarantana/cap16.xml#c16_10600" targetEnd="quarantana/cap16.xml#c16_10631">Побачивши врешті одного чоловіка, що простував швидкими кроками, Ренцо подумав, що у цього, видно, якась нагальна справа, тож він одразу, без зайвих розмов, відповість йому. А зачувши, що той іще й бурмоче щось собі під носа, юнак вирішив, що це напевно чоловік щирий. </note>
        <note xml:id="ukrainian_1982_cap16-n18" type="comm" target="quarantana/cap16.xml#c16_10632" targetEnd="quarantana/cap16.xml#c16_10648">Ренцо підійшов до нього й сказав: — Скажіть, будьте ласкаві, синьйоре, в який бік треба йти до Бергамо? </note>
        <note xml:id="ukrainian_1982_cap16-n19" type="comm" target="quarantana/cap16.xml#c16_10649" targetEnd="quarantana/cap16.xml#c16_10652">— До Бергамо? </note>
        <note xml:id="ukrainian_1982_cap16-n20" type="comm" target="quarantana/cap16.xml#c16_10653" targetEnd="quarantana/cap16.xml#c16_10655">Через Східні ворота. </note>
        <note xml:id="ukrainian_1982_cap16-n21" type="comm" target="quarantana/cap16.xml#c16_10656" targetEnd="quarantana/cap16.xml#c16_10663">— Дякую. А кудою йти до Східних воріт? </note>
        <note xml:id="ukrainian_1982_cap16-n22" type="comm" target="quarantana/cap16.xml#c16_10664" targetEnd="quarantana/cap16.xml#c16_10675">— Ідіть цією вулицею, ліворуч, і потрапите на Соборну площу, звідти... </note>
        <note xml:id="ukrainian_1982_cap16-n23" type="comm" target="quarantana/cap16.xml#c16_10676" targetEnd="quarantana/cap16.xml#c16_10681">— Дякую, синьйоре, там я вже дійду... </note>
        <note xml:id="ukrainian_1982_cap16-n24" type="comm" target="quarantana/cap16.xml#c16_10682" targetEnd="quarantana/cap16.xml#c16_10695">Хай винагородить вас Господь! — І він поквапливо пішов у вказаному йому напрямку. </note>
        <note xml:id="ukrainian_1982_cap16-n25" type="comm" target="quarantana/cap16.xml#c16_10696" targetEnd="quarantana/cap16.xml#c16_10729">Перехожий подивився йому вслід і, пов'язавши швидке зникнення юнака з поставленим запитанням, пробурмотів собі: «Або він сам чогось накоїв, або ж хтось замишляє лихе проти нього». </note>
        <note xml:id="ukrainian_1982_cap16-n26" type="comm" target="quarantana/cap16.xml#c16_10730" targetEnd="quarantana/cap16.xml#c16_10836">Ренцо вийшов на Соборну площу, перетнув її, пройшов повз купу попелу та обгорілих головешок, упізнавши рештки ілюмінації, що її свідком він був напередодні; минув соборні сходи; побачив «Пекарню на милицях», напіврознесену того ж таки дня; тепер її стерегли солдати. Тією самою дорогою, якою він ішов разом із натовпом, Ренцо підійшов до монастиря капуцинів, окинув побіжним поглядом площу перед собою, подивився на церковні двері і з зітханням подумав: «Але ж учора чернець дав мені все-таки добру пораду: залишатися в церкві, дожидаючи падре Бонавентуру й проказуючи молитви». </note>
        <note xml:id="ukrainian_1982_cap16-n27" type="comm" target="quarantana/cap16.xml#c16_10837" targetEnd="quarantana/cap16.xml#c16_10880">Тут Ренцо на мить зупинився, щоб краще роздивитися ворота, через які мав пройти, і, здаля забачивши біля них численну варту, він, із дещо збудженою уявою (доведеться поспівчувати йому — у нього були на те підстави), відчув якесь ніби небажання йти через ці ворота. </note>
        <note xml:id="ukrainian_1982_cap16-n28" type="comm" target="quarantana/cap16.xml#c16_10881" targetEnd="quarantana/cap16.xml#c16_10900">Адже ось зовсім напохваті надійний притулок, де з листом від падре Крістофоро його добре приймуть. Спокуса зайти туди була дуже велика. </note>
        <note xml:id="ukrainian_1982_cap16-n29" type="comm" target="quarantana/cap16.xml#c16_10901" targetEnd="quarantana/cap16.xml#c16_10913">Але Ренцо відразу ж схаменувся, подумавши: «Ні, краще бути вільною пташкою в лісі, доки моїх сил. </note>
        <note xml:id="ukrainian_1982_cap16-n30" type="comm" target="quarantana/cap16.xml#c16_10914" targetEnd="quarantana/cap16.xml#c16_10916">Хто його знає? </note>
        <note xml:id="ukrainian_1982_cap16-n31" type="comm" target="quarantana/cap16.xml#c16_10917" targetEnd="quarantana/cap16.xml#c16_10956">Бо ж не стануть поліцейські розриватися на частини, щоб спостерігати мене біля всіх міських воріт?» Він обернувся подивитись, чи вони не йдуть із того боку, але там не видно було нікого, хто б звернув на нього увагу. </note>
        <note xml:id="ukrainian_1982_cap16-n32" type="comm" target="quarantana/cap16.xml#c16_10957" targetEnd="quarantana/cap16.xml#c16_10979">Він рушив далі, через силу стримуючи свої норовисті ноги, які так і поривались бігти, саме коли треба було йти неквапним кроком. З безтурботним виглядом, тихо насвистуючи, Ренцо підійшов до міських воріт. </note>
        <note xml:id="ukrainian_1982_cap16-n33" type="comm" target="quarantana/cap16.xml#c16_10980" targetEnd="quarantana/cap16.xml#c16_11065">У самому проході стояло кілька митних наглядачів і прислані на підмогу іспанські солдати. Але всі вони стежили за дорогою, щоб перегородити шлях до міста тим, що по першій звістці про бунт сходяться звідусіль, як ото злітаються ворони на поле, де щойно відгриміла битва. Тим-то Ренцо, опустивши очі й посуваючись ходою чи то подорожнього, чи то людини, яка прогулюється задля свого вдоволення, вийшов за ворота, не привернувши до себе нічиєї уваги. Але серце в нього завмирало від страху. </note>
        <note xml:id="ukrainian_1982_cap16-n34" type="comm" target="quarantana/cap16.xml#c16_11066" targetEnd="quarantana/cap16.xml#c16_11087">Помітивши стежечку, що завертала праворуч, він побрався нею, тримаючись осторонь від великої дороги, і йшов так досить довго, перш ніж зважився озирнутися назад. </note>
        <note xml:id="ukrainian_1982_cap16-n35" type="comm" target="quarantana/cap16.xml#c16_11088" targetEnd="quarantana/cap16.xml#c16_11113">Отож він ішов і йшов — повз села та селища, знай простуючи вперед, навіть не питаючи їхніх назв. Він був певен, що відходить усе далі від Мілана, й сподівався, що йде в бік Бергамо,— поки що йому було тільки й треба цього. </note>
        <note xml:id="ukrainian_1982_cap16-n36" type="comm" target="quarantana/cap16.xml#c16_11114" targetEnd="quarantana/cap16.xml#c16_11144">Час від часу озирався назад, іноді починав розтирати зап'ястки. Вони все ще трохи боліли й зберігали на собі червоні смужки — сліди шворок. </note>
        <note xml:id="ukrainian_1982_cap16-n37" type="comm" target="quarantana/cap16.xml#c16_11145" targetEnd="quarantana/cap16.xml#c16_11194">Його думки, як те легко зрозуміти, були різнобарвним плетивом каяття, неспокою, люті та ніжності. Годі було відразу розібратися в усьому сказаному й зробленому напередодні звечора, розкрити потаємний бік цієї сумної історії, а надто те, як поліцейські могли взнати його ім'я. </note>
        <note xml:id="ukrainian_1982_cap16-n38" type="comm" target="quarantana/cap16.xml#c16_11195" targetEnd="quarantana/cap16.xml#c16_11208">Підозра, звичайно, падала на шпажного майстра: Ренцо добре пам'ятав, як назвав йому своє ім'я. </note>
        <note xml:id="ukrainian_1982_cap16-n39" type="comm" target="quarantana/cap16.xml#c16_11209" targetEnd="quarantana/cap16.xml#c16_11242">І, згадуючи тепер, у який спосіб той спонукав його проговоритися, та відновивши в пам'яті поведінку майстра, всі його хитрощі, що з їхньою допомогою він уперто старався чимбільше випитати в нього, Ренцо від підозрінь перейшов майже до цілковитої певності. </note>
        <note xml:id="ukrainian_1982_cap16-n40" type="comm" target="quarantana/cap16.xml#c16_11243" targetEnd="quarantana/cap16.xml#c16_11289">Проте юнак неясно пригадував, що саме він патякав після того, як шпажний майстер пішов; але з ким він патякав — хоч убий, не міг пригадати. Пам'ять підказувала йому тільки одно, а саме те, що вона весь той час була відсутня. У оцих своїх пошуках бідолаха геть заплутався. </note>
        <note xml:id="ukrainian_1982_cap16-n41" type="comm" target="quarantana/cap16.xml#c16_11290" targetEnd="quarantana/cap16.xml#c16_11335">Він був схожий на людину, яка попідписувала силу-силенну чистих бланків і довірила комусь, кого вважала втіленням благородства. А коли той виявився останнім шахраєм, ця людина захотіла дізнатися про стан своїх справ. Та що тут дізнаєшся? — в усьому суцільна плутанина! </note>
        <note xml:id="ukrainian_1982_cap16-n42" type="comm" target="quarantana/cap16.xml#c16_11336" targetEnd="quarantana/cap16.xml#c16_11359">Не менш болісна була й друга думка — про те, що його чекало. Він намагався змалювати своє майбутнє в найяскравіших барвах, а тим часом усі реальні перспективи були вельми жалюгідні. </note>
        <note xml:id="ukrainian_1982_cap16-n43" type="comm" target="quarantana/cap16.xml#c16_11360" targetEnd="quarantana/cap16.xml#c16_11372">Невдовзі Ренцо охопив іще болісніший неспокій: треба було знайти дорогу. </note>
        <note xml:id="ukrainian_1982_cap16-n44" type="comm" target="quarantana/cap16.xml#c16_11373" targetEnd="quarantana/cap16.xml#c16_11390">Пройшовши якусь відстань, так би мовити, навздогад, він побачив, що йому самому знайти її не вдасться. </note>
        <note xml:id="ukrainian_1982_cap16-n45" type="comm" target="quarantana/cap16.xml#c16_11391" targetEnd="quarantana/cap16.xml#c16_11419">До того ж юнакові дуже не хотілося вимовляти навіть слово «Бергамо», неначе в ньому було щось підозріле або непристойне. І все ж обійтися без цього було аж ніяк не можна. </note>
        <note xml:id="ukrainian_1982_cap16-n46" type="comm" target="quarantana/cap16.xml#c16_11420" targetEnd="quarantana/cap16.xml#c16_11441">Тому він і вирішив — як і напередодні в Мілані — звернутися до когось стрічного, чиє обличчя йому видасться підходящим. Так він і зробив. </note>
        <note xml:id="ukrainian_1982_cap16-n47" type="comm" target="quarantana/cap16.xml#c16_11442" targetEnd="quarantana/cap16.xml#c16_11469">— Та ви відхилилися від великої дороги,— відповів той і, трохи подумавши, пояснив йому, як піти, щоб знов потрапити на неї. </note>
        <note xml:id="ukrainian_1982_cap16-n48" type="comm" target="quarantana/cap16.xml#c16_11470" targetEnd="quarantana/cap16.xml#c16_11513">Ренцо подякував йому і, вдавши, ніби послухався поради, справді пішов у вказаному напрямку, проте намагався тільки наблизитися до цієї нещасливої великої дороги й далі не губити її з очей,— скільки це можливо, рухатися збоку, але в жодному разі не виходячи на неї. </note>
        <note xml:id="ukrainian_1982_cap16-n49" type="comm" target="quarantana/cap16.xml#c16_11514" targetEnd="quarantana/cap16.xml#c16_11523">Та легше було задумати, ніж виконати це. </note>
        <note xml:id="ukrainian_1982_cap16-n50" type="comm" target="quarantana/cap16.xml#c16_11524" targetEnd="quarantana/cap16.xml#c16_11603">Внаслідок цього, ухиляючись то праворуч, то ліворуч, посуваючись, так би мовити, манівцями, керуючись або новими орієнтирами, які він витлумачував по-своєму і пристосовував до своїх планів, або просто йдучи тими дорогами, на які натрапляв,— наш утікач пройшов, либонь, миль двадцять, віддалившись від Мілана не більше, ніж на шість. Що ж до Бергамо, то ще добре, якщо він взагалі не подався в інший бік. </note>
        <note xml:id="ukrainian_1982_cap16-n51" type="comm" target="quarantana/cap16.xml#c16_11604" targetEnd="quarantana/cap16.xml#c16_11623">Потроху Ренцо переконався, що в такий спосіб він заблукає бозна-куди, й почав шукати якийсь вихід. </note>
        <note xml:id="ukrainian_1982_cap16-n52" type="comm" target="quarantana/cap16.xml#c16_11624" targetEnd="quarantana/cap16.xml#c16_11681">Йому спало на думку, що непогано було б випитати назву якого-небудь селища чимближче до кордону, куди можна дістатися путівцями. Розпитуючи про те селище та про дорогу до нього, він сміливо міг би не згадувати Бергамо: йому здавалося, що саме оце слово так і промовляє про втечу, вигнання, злочин. </note>
        <note xml:id="ukrainian_1982_cap16-n53" type="comm" target="quarantana/cap16.xml#c16_11682" targetEnd="quarantana/cap16.xml#c16_11704">Розмірковуючи над тим, як би ото здобути всі ці відомості, не викликаючи підозри, він помітив зелену гілку, вивішену на самотньому будиночку за околицею якогось сільця. </note>
        <note xml:id="ukrainian_1982_cap16-n54" type="comm" target="quarantana/cap16.xml#c16_11705" targetEnd="quarantana/cap16.xml#c16_11732">Ренцо вже відчув настійливу потребу підживитися й вирішив, що це, напевно, найбільш підхоже місце, щоб упоратися з двома справами водночас. Він зайшов досередини. </note>
        <note xml:id="ukrainian_1982_cap16-n55" type="comm" target="quarantana/cap16.xml#c16_11733" targetEnd="quarantana/cap16.xml#c16_11747">В будинку була тільки бабуся, що сиділа за прядкою з веретеном у руці. </note>
        <note xml:id="ukrainian_1982_cap16-n56" type="comm" target="quarantana/cap16.xml#c16_11748" targetEnd="quarantana/cap16.xml#c16_11794">Юнак попросив попоїсти; йому запропонували сиру й хорошого вина. Він узяв сир, але від вина відмовився (так він зненавидів його за ту дурну штуку, яку воно утнуло з ним напередодні). Ренцо сів за стіл і попросив стару поквапитися. </note>
        <note xml:id="ukrainian_1982_cap16-n57" type="comm" target="quarantana/cap16.xml#c16_11795" targetEnd="quarantana/cap16.xml#c16_11830">Вона в одну мить подала йому страву й засипала його запитаннями — хто він такий та що там таке скоїлося в Мілані, бо чутка про безпорядки долетіла вже й до цього сільця. </note>
        <note xml:id="ukrainian_1982_cap16-n58" type="comm" target="quarantana/cap16.xml#c16_11831" targetEnd="quarantana/cap16.xml#c16_11860">Ренцо не тільки досить спритно ухилився від її розпитів, але й скористався з важкого становища в місті, аби самому випитати дещо в цікавої старої. Вона почала було питати юнака, куди лежить його шлях. </note>
        <note xml:id="ukrainian_1982_cap16-n59" type="comm" target="quarantana/cap16.xml#c16_11861" targetEnd="quarantana/cap16.xml#c16_11895">— А мені треба потрапити в багато місць,— відповів він,— якщо дозволить час, я хотів би завернути на хвильку і в оте село, знаєте, таке велике, не доходячи до Бергамо, біля самого кордону, але ще в Міланському герцогстві... </note>
        <note xml:id="ukrainian_1982_cap16-n60" type="comm" target="quarantana/cap16.xml#c16_11896" targetEnd="quarantana/cap16.xml#c16_11908">Стривайте, як же це воно зветься? — «Адже по дорозі туди неодмінно має бути якесь поселення»,— подумав він. </note>
        <note xml:id="ukrainian_1982_cap16-n61" type="comm" target="quarantana/cap16.xml#c16_11909" targetEnd="quarantana/cap16.xml#c16_11914">— Ви, либонь, маєте на увазі Горгонзолу? — спитала стара. </note>
        <note xml:id="ukrainian_1982_cap16-n62" type="comm" target="quarantana/cap16.xml#c16_11915" targetEnd="quarantana/cap16.xml#c16_11932">— Саме так, Горгонзолу! — повторив Ренцо, ніби для того, щоб краще запам'ятати.— А це далеко звідси? </note>
        <note xml:id="ukrainian_1982_cap16-n63" type="comm" target="quarantana/cap16.xml#c16_11933" targetEnd="quarantana/cap16.xml#c16_11941">— Та я достоту й не знаю; чи то десять, чи то дванадцять миль. </note>
        <note xml:id="ukrainian_1982_cap16-n64" type="comm" target="quarantana/cap16.xml#c16_11942" targetEnd="quarantana/cap16.xml#c16_11952">Був би тут якийсь із моїх синів, він би вам сказав точно. </note>
        <note xml:id="ukrainian_1982_cap16-n65" type="comm" target="quarantana/cap16.xml#c16_11953" targetEnd="quarantana/cap16.xml#c16_11974">— А як ви гадаєте, чи можна пройти туди цими чудовими стежечками, не виходячи на велику дорогу? Адже там така пилюка! </note>
        <note xml:id="ukrainian_1982_cap16-n66" type="comm" target="quarantana/cap16.xml#c16_11975" targetEnd="quarantana/cap16.xml#c16_11979">Вже стільки часу не було дощу! </note>
        <note xml:id="ukrainian_1982_cap16-n67" type="comm" target="quarantana/cap16.xml#c16_11980" targetEnd="quarantana/cap16.xml#c16_11998">— Мабуть, можна; спитаєте в першому ж селі, яке трапиться вам, коли підете праворуч.— І вона назвала село. </note>
        <note xml:id="ukrainian_1982_cap16-n68" type="comm" target="quarantana/cap16.xml#c16_11999" targetEnd="quarantana/cap16.xml#c16_12041">— Гаразд,— мовив Ренцо. Він встав, забрав шматок хліба, який залишився від бідної трапези. Цей хліб дуже різнився від того, який він знайшов напередодні біля підніжжя хреста Сан-Діоніджі. Юнак заплатив, вийшов і звернув праворуч. </note>
        <note xml:id="ukrainian_1982_cap16-n69" type="comm" target="quarantana/cap16.xml#c16_12042" targetEnd="quarantana/cap16.xml#c16_12066">А щоб без потреби не подовжувати собі шляху, він від поселення до поселення, з назвою Горгонзоли на вустах, дістався врешті туди за півгодини до настання темряви. </note>
        <note xml:id="ukrainian_1982_cap16-n70" type="comm" target="quarantana/cap16.xml#c16_12067" targetEnd="quarantana/cap16.xml#c16_12084">Іще дорогою він вирішив зробити там другу коротку зупинку, щоб під'їсти дещо краще. </note>
        <note xml:id="ukrainian_1982_cap16-n71" type="comm" target="quarantana/cap16.xml#c16_12085" targetEnd="quarantana/cap16.xml#c16_12106">Йому кортіло лягти на ліжко й трохи поспати, але Ренцо ладен був скорше впасти від утоми на дорозі, аніж піддатися такому бажанню. </note>
        <note xml:id="ukrainian_1982_cap16-n72" type="comm" target="quarantana/cap16.xml#c16_12107" targetEnd="quarantana/cap16.xml#c16_12135">Він хотів дізнатися в першому-ліпшому шинку відстань до Адди, уміло роздобути відомості про якийсь путівець до неї і вирушити далі в дорогу відразу ж після їди. </note>
        <note xml:id="ukrainian_1982_cap16-n73" type="comm" target="quarantana/cap16.xml#c16_12136" targetEnd="quarantana/cap16.xml#c16_12194">Народившися й вирісши поблизу, так би мовити, другого витоку цієї ріки, він не раз чув, що десь на певному своєму відтинку вона править за кордон між міланськими й венеціанськими володіннями. Він не знав, де саме й на якому саме відтинку пролягав кордон, але зараз було необхідно будь-що переправитися через річку, і якщо пощастить, то ще сьогодні. </note>
        <note xml:id="ukrainian_1982_cap16-n74" type="comm" target="quarantana/cap16.xml#c16_12195" targetEnd="quarantana/cap16.xml#c16_12232">Він був ладен іти доти, доки стане часу й сили, а потім перечекати до світанку десь у полі, на будь-якому пустирищі, де бог дасть, тільки не в шинку. </note>
        <note xml:id="ukrainian_1982_cap16-n75" type="comm" target="quarantana/cap16.xml#c16_12233" targetEnd="quarantana/cap16.xml#c16_12270">Пройшовши кілька кроків по Горгонзолі, він побачив вивіску якогось шинку, зайшов і попросив у хазяїна попоїсти й півпляшки вина: кілька зайвих пройдених ним миль і пізня година прогнали в ньому надмірну огиду до вина. </note>
        <note xml:id="ukrainian_1982_cap16-n76" type="comm" target="quarantana/cap16.xml#c16_12271" targetEnd="quarantana/cap16.xml#c16_12284">«Прошу вас поквапитися,— докинув він,— мені треба негайно вирушати далі». </note>
        <note xml:id="ukrainian_1982_cap16-n77" type="comm" target="quarantana/cap16.xml#c16_12285" targetEnd="quarantana/cap16.xml#c16_12322">Він сказав це не тільки тому, що воно було й справді так, але й через побоювання, коли б хазяїн, подумавши, що він збирається ночувати, не став питати його ім'я, прізвище, та звідки він, та в якій справі... </note>
        <note xml:id="ukrainian_1982_cap16-n78" type="comm" target="quarantana/cap16.xml#c16_12323" targetEnd="quarantana/cap16.xml#c16_12324">Краще якнайдалі! </note>
        <note xml:id="ukrainian_1982_cap16-n79" type="comm" target="quarantana/cap16.xml#c16_12325" targetEnd="quarantana/cap16.xml#c16_12347">Хазяїн відповів, що зараз подасть. Ренцо сів край столу, чимближче до дверей,— на звичайне місце невибагливих відвідувачів. </note>
        <note xml:id="ukrainian_1982_cap16-n80" type="comm" target="quarantana/cap16.xml#c16_12348" targetEnd="quarantana/cap16.xml#c16_12421">У кімнаті вже сиділо кілька місцевих гультяїв, які, обсудивши й розтлумачивши по-своєму важливі міланські новини вчорашнього дня, жадали дізнатися, що ж там діялося сьогодні, тим паче що вчорашні новини змогли тільки більше розпалити цікавість, аніж вдовольнити її: повстання не придушене, але й не звитяжне — скорше перерване настанням ночі, аніж закінчене; справа незавершена — швидше кінець однієї дії, ніж розв'язка всієї драми. </note>
        <note xml:id="ukrainian_1982_cap16-n81" type="comm" target="quarantana/cap16.xml#c16_12422" targetEnd="quarantana/cap16.xml#c16_12438">Відокремившись від решти, один із відвідувачів підійшов до новоприбулого й спитав, чи він, бува, не з Мілана. </note>
        <note xml:id="ukrainian_1982_cap16-n82" type="comm" target="quarantana/cap16.xml#c16_12439" targetEnd="quarantana/cap16.xml#c16_12447">— Хто, я? — спитав спантеличений Ренцо: йому потрібно було виграти час. </note>
        <note xml:id="ukrainian_1982_cap16-n83" type="comm" target="quarantana/cap16.xml#c16_12448" targetEnd="quarantana/cap16.xml#c16_12453">— Так, ви, якщо дозволите запитати. </note>
        <note xml:id="ukrainian_1982_cap16-n84" type="comm" target="quarantana/cap16.xml#c16_12454" targetEnd="quarantana/cap16.xml#c16_12489">Ренцо, похитуючи головою, підібравши губи й видавши якийсь незрозумілий звук, відповів: — Мілан, скільки я чув... видно, не те місце, куди нині слід було б ходити без особливої на те потреби. </note>
        <note xml:id="ukrainian_1982_cap16-n85" type="comm" target="quarantana/cap16.xml#c16_12490" targetEnd="quarantana/cap16.xml#c16_12501">— Отже, там і досі зчиняють шум? — усе настійливіше допитувався цікавий. </note>
        <note xml:id="ukrainian_1982_cap16-n86" type="comm" target="quarantana/cap16.xml#c16_12502" targetEnd="quarantana/cap16.xml#c16_12508">— Треба побувати там, щоб знати це,— відповів Ренцо. </note>
        <note xml:id="ukrainian_1982_cap16-n87" type="comm" target="quarantana/cap16.xml#c16_12509" targetEnd="quarantana/cap16.xml#c16_12514">— То ви, виходить, не з Мілана? </note>
        <note xml:id="ukrainian_1982_cap16-n88" type="comm" target="quarantana/cap16.xml#c16_12515" targetEnd="quarantana/cap16.xml#c16_12528">— Я з Ліскате,— швидко відповів юнак, що вже встиг обдумати свою відповідь. </note>
        <note xml:id="ukrainian_1982_cap16-n89" type="comm" target="quarantana/cap16.xml#c16_12529" targetEnd="quarantana/cap16.xml#c16_12569">Точно кажучи, він справді прийшов звідти, бо проходив через Ліскате, а назву дізнався дорогою від одного подорожнього, який показав йому це селище — перше, кудою він мав пройти, добираючись до Горгонзоли. </note>
        <note xml:id="ukrainian_1982_cap16-n90" type="comm" target="quarantana/cap16.xml#c16_12570" targetEnd="quarantana/cap16.xml#c16_12584">— А-а! — протяг цікавий, ніби бажаючи сказати: «Воно було б краще, якби ти прийшов з Мілана». </note>
        <note xml:id="ukrainian_1982_cap16-n91" type="comm" target="quarantana/cap16.xml#c16_12585" targetEnd="quarantana/cap16.xml#c16_12594">Проте він відчепився не відразу.— А в Ліскате нічого не чутно про Мілан? </note>
        <note xml:id="ukrainian_1982_cap16-n92" type="comm" target="quarantana/cap16.xml#c16_12595" targetEnd="quarantana/cap16.xml#c16_12612">— Можливо, хтось там і знає дещо,— відповів горець,— тільки я нічого не чув. </note>
        <note xml:id="ukrainian_1982_cap16-n93" type="comm" target="quarantana/cap16.xml#c16_12613" targetEnd="quarantana/cap16.xml#c16_12628">Ці слова він промовив з особливою інтонацією, яка ясно промовляла: з мене досить. </note>
        <note xml:id="ukrainian_1982_cap16-n94" type="comm" target="quarantana/cap16.xml#c16_12629" targetEnd="quarantana/cap16.xml#c16_12644">Цікавий повернувся на своє місце, а десь за хвилину з'явився й хазяїн, несучи їжу. </note>
        <note xml:id="ukrainian_1982_cap16-n95" type="comm" target="quarantana/cap16.xml#c16_12645" targetEnd="quarantana/cap16.xml#c16_12667">— Скільки звідси до Адди? — спитав Ренцо, процідивши це крізь зуби з заспаним виглядом, який ми вже бачили в нього за інших обставин. </note>
        <note xml:id="ukrainian_1982_cap16-n96" type="comm" target="quarantana/cap16.xml#c16_12668" targetEnd="quarantana/cap16.xml#c16_12672">— До Адди — щоб переправитися? — спитав хазяїн. </note>
        <note xml:id="ukrainian_1982_cap16-n97" type="comm" target="quarantana/cap16.xml#c16_12673" targetEnd="quarantana/cap16.xml#c16_12675">— Тобто... атож... до Адди. </note>
        <note xml:id="ukrainian_1982_cap16-n98" type="comm" target="quarantana/cap16.xml#c16_12676" targetEnd="quarantana/cap16.xml#c16_12686">— А ви хочете переправитись через міст біля Кассано чи поромом з Каноніки? </note>
        <note xml:id="ukrainian_1982_cap16-n99" type="comm" target="quarantana/cap16.xml#c16_12687" targetEnd="quarantana/cap16.xml#c16_12689">— Та все одно... </note>
        <note xml:id="ukrainian_1982_cap16-n100" type="comm" target="quarantana/cap16.xml#c16_12690" targetEnd="quarantana/cap16.xml#c16_12693">Це я тільки так питаю, з цікавості. </note>
        <note xml:id="ukrainian_1982_cap16-n101" type="comm" target="quarantana/cap16.xml#c16_12694" targetEnd="quarantana/cap16.xml#c16_12713">— Тому я вам так і відповів, бо тут переправляються порядні люди — ті, в кого все гаразд. </note>
        <note xml:id="ukrainian_1982_cap16-n102" type="comm" target="quarantana/cap16.xml#c16_12714" targetEnd="quarantana/cap16.xml#c16_12718">— Зрозуміло! То скільки ж туди? </note>
        <note xml:id="ukrainian_1982_cap16-n103" type="comm" target="quarantana/cap16.xml#c16_12719" targetEnd="quarantana/cap16.xml#c16_12735">— Та вважайте так, що і туди, й туди буде однаково — десь миль із шість. — Шість миль! </note>
        <note xml:id="ukrainian_1982_cap16-n104" type="comm" target="quarantana/cap16.xml#c16_12736" targetEnd="quarantana/cap16.xml#c16_12768">А я й не думав, що це так далеко,— мовив Ренцо, а потім із цілковитою, доведеною до останнього ступення байдужістю додав: — Ну, а якщо комусь потрібно пройти найкоротшим шляхом, то є ж і інші місця для переправи? </note>
        <note xml:id="ukrainian_1982_cap16-n105" type="comm" target="quarantana/cap16.xml#c16_12769" targetEnd="quarantana/cap16.xml#c16_12782">— Звичайно, є,— відповів хазяїн, втупивши в нього погляд, повний лукавої цікавості. </note>
        <note xml:id="ukrainian_1982_cap16-n106" type="comm" target="quarantana/cap16.xml#c16_12783" targetEnd="quarantana/cap16.xml#c16_12796">Цього було досить, щоб усі інші наготовані запитання завмерли в юнакових устах. </note>
        <note xml:id="ukrainian_1982_cap16-n107" type="comm" target="quarantana/cap16.xml#c16_12797" targetEnd="quarantana/cap16.xml#c16_12819">Він підсунув до себе страву й, дивлячись на поставлену хазяїном на стіл пляшку, спитав: — А вино не розведене? </note>
        <note xml:id="ukrainian_1982_cap16-n108" type="comm" target="quarantana/cap16.xml#c16_12820" targetEnd="quarantana/cap16.xml#c16_12841">— Щире золото,— відповів хазяїн,— спитайте будь-кого в нашому селі й в усьому околі, хто в цьому тямить. </note>
        <note xml:id="ukrainian_1982_cap16-n109" type="comm" target="quarantana/cap16.xml#c16_12842" targetEnd="quarantana/cap16.xml#c16_12848">Та ви й самі побачите.— Мовивши це, він повернувся до компанії гостей. </note>
        <note xml:id="ukrainian_1982_cap16-n110" type="comm" target="quarantana/cap16.xml#c16_12849" targetEnd="quarantana/cap16.xml#c16_12940">«Кляті хазяї! — подумки вигукнув Ренцо.— Що більше я їх пізнаю, то гіршими вони мені здаються». І все ж він узявся до їжі з великим смаком. Однак при цьому, не показуючи зовні, що це його стосується, він уважно дослухався до розмов, намагаючись намацати ґрунт, з'ясувати, що тут думають про велику подію, в якій йому довелось брати немалу участь, а головне — подивитися, чи не знайдеться серед присутніх надійного чоловіка, на якого бідолашний хлопець міг би звіритися й розпитати про дорогу, не побоюючись, що його притиснуть до стіни й присилують розповісти все про себе. </note>
        <note xml:id="ukrainian_1982_cap16-n111" type="comm" target="quarantana/cap16.xml#c16_12941" targetEnd="quarantana/cap16.xml#c16_12954">— Ого! — сказав один.— Видно, цього разу міланці постановили діяти по-справжньому. </note>
        <note xml:id="ukrainian_1982_cap16-n112" type="comm" target="quarantana/cap16.xml#c16_12955" targetEnd="quarantana/cap16.xml#c16_12962">Ну що ж! Найпізніше завтра щось та стане відомо. </note>
        <note xml:id="ukrainian_1982_cap16-n113" type="comm" target="quarantana/cap16.xml#c16_12963" targetEnd="quarantana/cap16.xml#c16_12974">— Шкода, що я не пішов до Мілана сьогодні вранці,— зауважив другий. </note>
        <note xml:id="ukrainian_1982_cap16-n114" type="comm" target="quarantana/cap16.xml#c16_12975" targetEnd="quarantana/cap16.xml#c16_12988">— Якщо ти вирушиш завтра, то й я з тобою,— сказав третій, а за ним — іще два-три чоловіки. </note>
        <note xml:id="ukrainian_1982_cap16-n115" type="comm" target="quarantana/cap16.xml#c16_12989" targetEnd="quarantana/cap16.xml#c16_13018">— Я хотів би знати таке,— знов озвався перший,— чи подумають міланські синьйори і про бідних селюків, чи, може, захочуть виправити закон тільки на свою користь. </note>
        <note xml:id="ukrainian_1982_cap16-n116" type="comm" target="quarantana/cap16.xml#c16_13019" targetEnd="quarantana/cap16.xml#c16_13022">Адже ж ви їх знаєте! </note>
        <note xml:id="ukrainian_1982_cap16-n117" type="comm" target="quarantana/cap16.xml#c16_13023" targetEnd="quarantana/cap16.xml#c16_13034">Городяни гордії: все тільки для себе, а інших ніби в світі нема. </note>
        <note xml:id="ukrainian_1982_cap16-n118" type="comm" target="quarantana/cap16.xml#c16_13035" targetEnd="quarantana/cap16.xml#c16_13076">— Рота, звичайно, й ми маємо, і щоб попоїсти, і щоб сказати своє слово,— мовив другий тихим голосом, зовсім не відповідним такій рішучій заяві,— тож, якщо справу вже почато...— Але він не визнав за потрібне доказувати фразу до кінця. </note>
        <note xml:id="ukrainian_1982_cap16-n119" type="comm" target="quarantana/cap16.xml#c16_13077" targetEnd="quarantana/cap16.xml#c16_13098">— Зерно приховано не тільки в Мілані,— почав був ще один із похмурим і підступним виразом обличчя, та в цю мить зачувся цокіт копит. </note>
        <note xml:id="ukrainian_1982_cap16-n120" type="comm" target="quarantana/cap16.xml#c16_13099" targetEnd="quarantana/cap16.xml#c16_13109">Усі кинулись до виходу й, упізнавши новоприбулого, висипали йому назустріч. </note>
        <note xml:id="ukrainian_1982_cap16-n121" type="comm" target="quarantana/cap16.xml#c16_13110" targetEnd="quarantana/cap16.xml#c16_13144">То був міланський купець, який, навідуючись щороку по кілька разів у своїх торгових справах до Бергамо, звичайно зупинявся ночувати в цьому шинку. А що він майже завжди заставав тут ту саму компанію, то знав усіх присутніх. </note>
        <note xml:id="ukrainian_1982_cap16-n122" type="comm" target="quarantana/cap16.xml#c16_13145" targetEnd="quarantana/cap16.xml#c16_13155">Його обступили: один потримав вуздечку, другий — стремено. </note>
        <note xml:id="ukrainian_1982_cap16-n123" type="comm" target="quarantana/cap16.xml#c16_13156" targetEnd="quarantana/cap16.xml#c16_13159">— З приїздом! З приїздом! </note>
        <note xml:id="ukrainian_1982_cap16-n124" type="comm" target="quarantana/cap16.xml#c16_13160" targetEnd="quarantana/cap16.xml#c16_13161">— Радий вас бачити. </note>
        <note xml:id="ukrainian_1982_cap16-n125" type="comm" target="quarantana/cap16.xml#c16_13162" targetEnd="quarantana/cap16.xml#c16_13165">— Добре їхалось? — Чудово. </note>
        <note xml:id="ukrainian_1982_cap16-n126" type="comm" target="quarantana/cap16.xml#c16_13166" targetEnd="quarantana/cap16.xml#c16_13171">А ви тут як? </note>
        <note xml:id="ukrainian_1982_cap16-n127" type="comm" target="quarantana/cap16.xml#c16_13172" targetEnd="quarantana/cap16.xml#c16_13173">— Та живемо помаленьку. </note>
        <note xml:id="ukrainian_1982_cap16-n128" type="comm" target="quarantana/cap16.xml#c16_13174" targetEnd="quarantana/cap16.xml#c16_13179">А які новини привезли ви нам з Мілана? </note>
        <note xml:id="ukrainian_1982_cap16-n129" type="comm" target="quarantana/cap16.xml#c16_13180" targetEnd="quarantana/cap16.xml#c16_13214">— Ти ба! Новин захотіли! — мовив купець, злазячи з коня й передаючи його служникові.— Таж ви,— провадив він далі, заходячи з усією компанією до шинку,— ви зараз, мабуть, знаєте все краще від мене. </note>
        <note xml:id="ukrainian_1982_cap16-n130" type="comm" target="quarantana/cap16.xml#c16_13215" targetEnd="quarantana/cap16.xml#c16_13226">— Сказати правду, нічого ми до пуття не знаємо,— наввипередки заговорили завсідники шинку, б'ючи себе в груди. </note>
        <note xml:id="ukrainian_1982_cap16-n131" type="comm" target="quarantana/cap16.xml#c16_13227" targetEnd="quarantana/cap16.xml#c16_13238">— Не може бути! — сказав купець.— Ну що ж, тоді я вам таке понарозповідаю... дуже кепська історія. </note>
        <note xml:id="ukrainian_1982_cap16-n132" type="comm" target="quarantana/cap16.xml#c16_13239" targetEnd="quarantana/cap16.xml#c16_13247">Агей, хазяїне, моя постійна постіль не зайнята? </note>
        <note xml:id="ukrainian_1982_cap16-n133" type="comm" target="quarantana/cap16.xml#c16_13248" targetEnd="quarantana/cap16.xml#c16_13276">От і гаразд. Склянку вина і закуску, як завжди, та швидше! Я збираюсь лягти спати чимраніше, щоб устигнути до Бергамо на обід. </note>
        <note xml:id="ukrainian_1982_cap16-n134" type="comm" target="quarantana/cap16.xml#c16_13277" targetEnd="quarantana/cap16.xml#c16_13304">То отже ви,— провадив він, сідаючи навпроти Ренцо, який мовчки й уважно слухав,— зовсім нічого не знаєте про всю цю вчорашню катавасію? </note>
        <note xml:id="ukrainian_1982_cap16-n135" type="comm" target="quarantana/cap16.xml#c16_13305" targetEnd="quarantana/cap16.xml#c16_13307">— Про вчорашню знаємо. </note>
        <note xml:id="ukrainian_1982_cap16-n136" type="comm" target="quarantana/cap16.xml#c16_13308" targetEnd="quarantana/cap16.xml#c16_13317">— От бачите,— вів далі купець,— та ви ж знаєте геть усе! </note>
        <note xml:id="ukrainian_1982_cap16-n137" type="comm" target="quarantana/cap16.xml#c16_13318" targetEnd="quarantana/cap16.xml#c16_13331">Адже я казав, що ви вічно сидите тут, аби випитувати новини в переїжджих. </note>
        <note xml:id="ukrainian_1982_cap16-n138" type="comm" target="quarantana/cap16.xml#c16_13332" targetEnd="quarantana/cap16.xml#c16_13336">— Але сьогодні, що було сьогодні? </note>
        <note xml:id="ukrainian_1982_cap16-n139" type="comm" target="quarantana/cap16.xml#c16_13337" targetEnd="quarantana/cap16.xml#c16_13338">— А-а, сьогодні? </note>
        <note xml:id="ukrainian_1982_cap16-n140" type="comm" target="quarantana/cap16.xml#c16_13339" targetEnd="quarantana/cap16.xml#c16_13342">То ви про сьогоднішнє ще нічого не чули? </note>
        <note xml:id="ukrainian_1982_cap16-n141" type="comm" target="quarantana/cap16.xml#c16_13343" targetEnd="quarantana/cap16.xml#c16_13348">— Анічогісінько. Ніхто сюди не завертав. </note>
        <note xml:id="ukrainian_1982_cap16-n142" type="comm" target="quarantana/cap16.xml#c16_13349" targetEnd="quarantana/cap16.xml#c16_13360">— То дайте мені промочити горло, і я розповів вам про сьогоднішні справи. </note>
        <note xml:id="ukrainian_1982_cap16-n143" type="comm" target="quarantana/cap16.xml#c16_13361" targetEnd="quarantana/cap16.xml#c16_13403">Дізнаєтеся про все.— Він налив у склянку вина, взяв її в руку, двома пальцями другої руки трохи підняв вуса, відтак розгладив бороду, випив і повів далі: — Сьогодні, любі друзі, день мало не вийшов такий самий бурхливий, як і вчорашній, коли не гірший. </note>
        <note xml:id="ukrainian_1982_cap16-n144" type="comm" target="quarantana/cap16.xml#c16_13404" targetEnd="quarantana/cap16.xml#c16_13434">Я, можна сказати, сам собі не вірю, що сиджу ось тут і теревеню з вами, бо я вже був відкинув усяку думку їхати й збирався залишитися стерегти свою крамничку. </note>
        <note xml:id="ukrainian_1982_cap16-n145" type="comm" target="quarantana/cap16.xml#c16_13435" targetEnd="quarantana/cap16.xml#c16_13441">— Який же дідько там хазяйнував? — спитав один із слухачів. </note>
        <note xml:id="ukrainian_1982_cap16-n146" type="comm" target="quarantana/cap16.xml#c16_13442" targetEnd="quarantana/cap16.xml#c16_13462">— О, саме дідько, зараз почуєте.— Подрібнюючи поставлену перед ним страву й почавши їсти, він вів далі свою розповідь. </note>
        <note xml:id="ukrainian_1982_cap16-n147" type="comm" target="quarantana/cap16.xml#c16_13463" targetEnd="quarantana/cap16.xml#c16_13502">Співтрапезники, розташувавшись обабіч столу, слухали навстоячки, пороззявлявши роти. Ренцо, не показуючи зовні, що це стосується і його, також слухав уважно,— либонь, уважніше за всіх,— звільна дожовуючи останні шматки. </note>
        <note xml:id="ukrainian_1982_cap16-n148" type="comm" target="quarantana/cap16.xml#c16_13503" targetEnd="quarantana/cap16.xml#c16_13542">— Тож слухайте, сьогодні вранці негідники, які вчора збили всю цю жахливу бучу, збиралися по домовлених місцях (тут безперечно була змова: усе було підготовано) і знов завели ту саму пісню — почали вештатися по вулицях і горлали, скликаючи людей. </note>
        <note xml:id="ukrainian_1982_cap16-n149" type="comm" target="quarantana/cap16.xml#c16_13543" targetEnd="quarantana/cap16.xml#c16_13563">Отак буває, коли, вибачте на слові, підмітають вулицю: що далі, то купа сміття більша. </note>
        <note xml:id="ukrainian_1982_cap16-n150" type="comm" target="quarantana/cap16.xml#c16_13564" targetEnd="quarantana/cap16.xml#c16_13598">Коли їм здалося, що народу зібралося досить, вони вирушили до будинку синьйора завідувача продовольством,— неначе їм мало було тих неподобств, які вони вчинили над ним учора,— над таким синьйором! Які ж бо негідники! </note>
        <note xml:id="ukrainian_1982_cap16-n151" type="comm" target="quarantana/cap16.xml#c16_13599" targetEnd="quarantana/cap16.xml#c16_13606">А що тільки про нього говорили!. </note>
        <note xml:id="ukrainian_1982_cap16-n152" type="comm" target="quarantana/cap16.xml#c16_13607" targetEnd="quarantana/cap16.xml#c16_13632">Однак усе те вигадки,— це чудовий синьйор, акуратний, я вас можу запевнити в цьому, бо я в нього своя людина, постачаю сукно на лівреї його служникам. </note>
        <note xml:id="ukrainian_1982_cap16-n153" type="comm" target="quarantana/cap16.xml#c16_13633" targetEnd="quarantana/cap16.xml#c16_13663">Отож, значить, вирушили вони до його будинку. Треба було бачити, що то за наволоч, такі рила! Уявіть собі, вони пройшли повз мою крамницю — ох, і морди... куди до них братися євреям! </note>
        <note xml:id="ukrainian_1982_cap16-n154" type="comm" target="quarantana/cap16.xml#c16_13664" targetEnd="quarantana/cap16.xml#c16_13686">А які слова вони вивергали! Хоч вуха затикай, та тільки дуже вже не хотілося привертати до себе уваги. </note>
        <note xml:id="ukrainian_1982_cap16-n155" type="comm" target="quarantana/cap16.xml#c16_13687" targetEnd="quarantana/cap16.xml#c16_13717">Отож ішли вони з явним наміром розграбувати будинок, але...— Тут, високо піднявши ліву руку, купець розчепірив пальці й приставив великого до кінчика носа. </note>
        <note xml:id="ukrainian_1982_cap16-n156" type="comm" target="quarantana/cap16.xml#c16_13718" targetEnd="quarantana/cap16.xml#c16_13723">— Але... що ж? — спитали водночас ледве не всі слухачі. </note>
        <note xml:id="ukrainian_1982_cap16-n157" type="comm" target="quarantana/cap16.xml#c16_13724" targetEnd="quarantana/cap16.xml#c16_13754">— А де,— провадив купець,— вулиця виявилася перегородженою колодами та возами, а за цією барикадою стояли стрункі шеренги іспанських солдатів з наведеними на розбійників аркебузами. </note>
        <note xml:id="ukrainian_1982_cap16-n158" type="comm" target="quarantana/cap16.xml#c16_13755" targetEnd="quarantana/cap16.xml#c16_13758">Коли вони побачили всю цю фортифікацію... </note>
        <note xml:id="ukrainian_1982_cap16-n159" type="comm" target="quarantana/cap16.xml#c16_13759" targetEnd="quarantana/cap16.xml#c16_13763">Що б ви зробили, бувши ними? </note>
        <note xml:id="ukrainian_1982_cap16-n160" type="comm" target="quarantana/cap16.xml#c16_13764" targetEnd="quarantana/cap16.xml#c16_13765">— Повернули б назад. </note>
        <note xml:id="ukrainian_1982_cap16-n161" type="comm" target="quarantana/cap16.xml#c16_13766" targetEnd="quarantana/cap16.xml#c16_13769">— Саме так,— вони це й зробили. </note>
        <note xml:id="ukrainian_1982_cap16-n162" type="comm" target="quarantana/cap16.xml#c16_13770" targetEnd="quarantana/cap16.xml#c16_13781">Та послухайте, що було далі,— чи ж не дідько під'юджував їх? </note>
        <note xml:id="ukrainian_1982_cap16-n163" type="comm" target="quarantana/cap16.xml#c16_13782" targetEnd="quarantana/cap16.xml#c16_13864">Приходять вони на Кордузіо й бачать пекарню, яку вони ще напередодні збиралися пограбувати. Що ж там відбувалося в цей час? Розподіляли хліб серед постійних покупців. Там саме були й синьйори, притім синьйори найпершої статті, які пильнували, щоб усе йшло як слід. А негідники (кажу вам, що в них вселився сам біс, а до того ж хтось їх ще й підбурював), негідники як скажені вдерлися досередини: хапай, хто що може! В одну мить кавалери, пекарі, покупці, буханці хліба, прилавки, лави, діжі, ящики, мішки, решета, висівки, борошно, тісто — все полетіло шкереберть! </note>
        <note xml:id="ukrainian_1982_cap16-n164" type="comm" target="quarantana/cap16.xml#c16_13865" targetEnd="quarantana/cap16.xml#c16_13867">— А іспанські солдати? </note>
        <note xml:id="ukrainian_1982_cap16-n165" type="comm" target="quarantana/cap16.xml#c16_13868" targetEnd="quarantana/cap16.xml#c16_13884">— Солдати стояли на варті біля будинку завідувача продовольством. Не можна ж і на кліросі співати, і хреста носити. </note>
        <note xml:id="ukrainian_1982_cap16-n166" type="comm" target="quarantana/cap16.xml#c16_13885" targetEnd="quarantana/cap16.xml#c16_13902">Кажу вам, усе скоїлося в одну мить: хапай, хто що може. Розтягли все, що могло бодай коли-небудь знадобитися. </note>
        <note xml:id="ukrainian_1982_cap16-n167" type="comm" target="quarantana/cap16.xml#c16_13903" targetEnd="quarantana/cap16.xml#c16_13923">А потім знову захотіли повторити чудову вчорашню вигадку: позносити все, що лишилося, на площу й розпалити там багаття. </note>
        <note xml:id="ukrainian_1982_cap16-n168" type="comm" target="quarantana/cap16.xml#c16_13924" targetEnd="quarantana/cap16.xml#c16_13947">Розбійники вже були заходилися виносити добро, аж враз один з них — найвідчайдушніший — зробив веселеньку пропозицію... </note>
        <note xml:id="ukrainian_1982_cap16-n169" type="comm" target="quarantana/cap16.xml#c16_13948" targetEnd="quarantana/cap16.xml#c16_13950">Як ви гадаєте, яку? — Яку? </note>
        <note xml:id="ukrainian_1982_cap16-n170" type="comm" target="quarantana/cap16.xml#c16_13951" targetEnd="quarantana/cap16.xml#c16_13968">— Звалити в самій крамниці все на одну купу й підпалити, а разом з нею й будинок. </note>
        <note xml:id="ukrainian_1982_cap16-n171" type="comm" target="quarantana/cap16.xml#c16_13969" targetEnd="quarantana/cap16.xml#c16_13970">Сказано — зроблено... </note>
        <note xml:id="ukrainian_1982_cap16-n172" type="comm" target="quarantana/cap16.xml#c16_13971" targetEnd="quarantana/cap16.xml#c16_13974">— Отак узяли й підпалили? </note>
        <note xml:id="ukrainian_1982_cap16-n173" type="comm" target="quarantana/cap16.xml#c16_13975" targetEnd="quarantana/cap16.xml#c16_13975">— Постривайте. </note>
        <note xml:id="ukrainian_1982_cap16-n174" type="comm" target="quarantana/cap16.xml#c16_13976" targetEnd="quarantana/cap16.xml#c16_14018">Одному доброму чоловікові з сусіднього будинку нараз сяйнула думка: він побіг нагору, в житлові кімнати, розшукав розп'яття, прикріпив його до віконної арки, взяв біля узголів'я ліжка дві освячені свічки, запалив і поставив на підвіконня, обабіч розп'яття. </note>
        <note xml:id="ukrainian_1982_cap16-n175" type="comm" target="quarantana/cap16.xml#c16_14019" targetEnd="quarantana/cap16.xml#c16_14023">Народ почав дивитися вгору. </note>
        <note xml:id="ukrainian_1982_cap16-n176" type="comm" target="quarantana/cap16.xml#c16_14024" targetEnd="quarantana/cap16.xml#c16_14038">У Мілані, треба вам сказати, ще живий страх божий,— і всі схаменулися. </note>
        <note xml:id="ukrainian_1982_cap16-n177" type="comm" target="quarantana/cap16.xml#c16_14039" targetEnd="quarantana/cap16.xml#c16_14071">Тобто, я маю на увазі, більшість. Були, звичайно, й такі дияволи, які задля грабунку готові підпалити й сам рай. Проте, побачивши, що народ не на їхньому боці, вони мусили облишити свій намір і принишкнути. </note>
        <note xml:id="ukrainian_1982_cap16-n178" type="comm" target="quarantana/cap16.xml#c16_14072" targetEnd="quarantana/cap16.xml#c16_14076">Тепер вгадайте, що ж раптом сталося? </note>
        <note xml:id="ukrainian_1982_cap16-n179" type="comm" target="quarantana/cap16.xml#c16_14077" targetEnd="quarantana/cap16.xml#c16_14152">Все соборне духівництво в хоральних одіяннях, піднявши хреста, рушило врочистою процесією. І архіпастир, монсиньйор Мадзеста, став проповідувати в одному місці, соборний сповідник, монсиньйор Сетала,— в другому, а за ними й решта по різних місцях. «Чесні миряни! Що ж це ви хочете вчинити? Чи ж це приклад, який ви подаєте дітям вашим? Ідіть же собі по домівках. Невже ви не знаєте, що хліб подешевшав, став іще дешевший, ніж досі? </note>
        <note xml:id="ukrainian_1982_cap16-n180" type="comm" target="quarantana/cap16.xml#c16_14153" targetEnd="quarantana/cap16.xml#c16_14154">Підіть-но подивіться: оголошення вивішено на кожному розі». — І це правда? </note>
        <note xml:id="ukrainian_1982_cap16-n181" type="comm" target="quarantana/cap16.xml#c16_14155" targetEnd="quarantana/cap16.xml#c16_14155">— Чорт забирай! </note>
        <note xml:id="ukrainian_1982_cap16-n182" type="comm" target="quarantana/cap16.xml#c16_14156" targetEnd="quarantana/cap16.xml#c16_14169">То як ви гадаєте, соборне духівництво вийшло в урочистому одінні так собі, щоб розповідати казки? </note>
        <note xml:id="ukrainian_1982_cap16-n183" type="comm" target="quarantana/cap16.xml#c16_14170" targetEnd="quarantana/cap16.xml#c16_14174">— І що ж народ? </note>
        <note xml:id="ukrainian_1982_cap16-n184" type="comm" target="quarantana/cap16.xml#c16_14175" targetEnd="quarantana/cap16.xml#c16_14192">— Потроху став розходитись. Усі кинулися до перехресть. Хто вмів читати, справді побачив мету. </note>
        <note xml:id="ukrainian_1982_cap16-n185" type="comm" target="quarantana/cap16.xml#c16_14193" targetEnd="quarantana/cap16.xml#c16_14201">Тільки подумайте: хліб вісім унцій за сольдо. — Дешевина! </note>
        <note xml:id="ukrainian_1982_cap16-n186" type="comm" target="quarantana/cap16.xml#c16_14202" targetEnd="quarantana/cap16.xml#c16_14203">— Не кажіть! </note>
        <note xml:id="ukrainian_1982_cap16-n187" type="comm" target="quarantana/cap16.xml#c16_14204" targetEnd="quarantana/cap16.xml#c16_14211">Гарний виноградник, аби лиш вистояв. </note>
        <note xml:id="ukrainian_1982_cap16-n188" type="comm" target="quarantana/cap16.xml#c16_14212" targetEnd="quarantana/cap16.xml#c16_14222">Знаєте, скільки борошна порозносили вони за вчорашній день і за сьогоднішній ранок? </note>
        <note xml:id="ukrainian_1982_cap16-n189" type="comm" target="quarantana/cap16.xml#c16_14223" targetEnd="quarantana/cap16.xml#c16_14229">Можна було б прогодувати все герцогство упродовж двох місяців. </note>
        <note xml:id="ukrainian_1982_cap16-n190" type="comm" target="quarantana/cap16.xml#c16_14230" targetEnd="quarantana/cap16.xml#c16_14240">— А для решти країни, крім Мілана, ніякого гарного закону не видали? </note>
        <note xml:id="ukrainian_1982_cap16-n191" type="comm" target="quarantana/cap16.xml#c16_14241" targetEnd="quarantana/cap16.xml#c16_14252">— Те, що зроблено для Мілана, зроблено цілком за рахунок міста. </note>
        <note xml:id="ukrainian_1982_cap16-n192" type="comm" target="quarantana/cap16.xml#c16_14253" targetEnd="quarantana/cap16.xml#c16_14265">Не можу вам сказати, що буде для вас,— на те божа воля. </note>
        <note xml:id="ukrainian_1982_cap16-n193" type="comm" target="quarantana/cap16.xml#c16_14266" targetEnd="quarantana/cap16.xml#c16_14272">Поки що заворушення припинились. </note>
        <note xml:id="ukrainian_1982_cap16-n194" type="comm" target="quarantana/cap16.xml#c16_14273" targetEnd="quarantana/cap16.xml#c16_14280">Я ще не все вам розповів. Зараз почуєте найцікавіше. </note>
        <note xml:id="ukrainian_1982_cap16-n195" type="comm" target="quarantana/cap16.xml#c16_14281" targetEnd="quarantana/cap16.xml#c16_14283">— То що тамще? </note>
        <note xml:id="ukrainian_1982_cap16-n196" type="comm" target="quarantana/cap16.xml#c16_14284" targetEnd="quarantana/cap16.xml#c16_14305">— А ось що: чи то вчора звечора, чи то сьогодні вранці чималу кількість бунтарів похапали, й відразу стало відомо, що верховодів буде повішено. </note>
        <note xml:id="ukrainian_1982_cap16-n197" type="comm" target="quarantana/cap16.xml#c16_14306" targetEnd="quarantana/cap16.xml#c16_14325">Щойно ця чутка поширилася, як люди квапливо порозходилися до домівках, щоб не потрапити в їх число. </note>
        <note xml:id="ukrainian_1982_cap16-n198" type="comm" target="quarantana/cap16.xml#c16_14326" targetEnd="quarantana/cap16.xml#c16_14335">Коли я від'їжджав, Мілан був схожий на чернечу обитель. </note>
        <note xml:id="ukrainian_1982_cap16-n199" type="comm" target="quarantana/cap16.xml#c16_14336" targetEnd="quarantana/cap16.xml#c16_14338">— А що, їх і справді повісять? </note>
        <note xml:id="ukrainian_1982_cap16-n200" type="comm" target="quarantana/cap16.xml#c16_14339" targetEnd="quarantana/cap16.xml#c16_14344">— Аякже! І негайно,— відповів купець. </note>
        <note xml:id="ukrainian_1982_cap16-n201" type="comm" target="quarantana/cap16.xml#c16_14345" targetEnd="quarantana/cap16.xml#c16_14357">— А народ — що він робитиме? — спитав той самий, який поставив попереднє запитання. — Народ? </note>
        <note xml:id="ukrainian_1982_cap16-n202" type="comm" target="quarantana/cap16.xml#c16_14358" targetEnd="quarantana/cap16.xml#c16_14386">Піде дивитися,— відповів купець.— Їм так хотілось бачити, як хрещений чоловік помирає привселюдно, що вони, мерзотники, хотіли порішити синьйора завідувача продовольством. </note>
        <note xml:id="ukrainian_1982_cap16-n203" type="comm" target="quarantana/cap16.xml#c16_14387" targetEnd="quarantana/cap16.xml#c16_14412">Натомість їм тепер покажуть кількох голодранців з виконанням усіх законних формальностей, у супроводі капуцинів і братів доброї смерті, — так їм і треба. </note>
        <note xml:id="ukrainian_1982_cap16-n204" type="comm" target="quarantana/cap16.xml#c16_14413" targetEnd="quarantana/cap16.xml#c16_14420">Цей захід, бачте, застережний і цілком необхідний. </note>
        <note xml:id="ukrainian_1982_cap16-n205" type="comm" target="quarantana/cap16.xml#c16_14421" targetEnd="quarantana/cap16.xml#c16_14467">Бо вони набули поганої звички заходити до крамниць і робити запаси, не послуговуючись гаманцем. Якби їх не спинили, то вони б услід за хлібом добралися б і до вина,— і пішло б... зважте самі, чи схотіли б вони кинути таку вигідну звичку? </note>
        <note xml:id="ukrainian_1982_cap16-n206" type="comm" target="quarantana/cap16.xml#c16_14468" targetEnd="quarantana/cap16.xml#c16_14485">Скажу вам відверто: для порядного чоловіка, який тримає крамницю, це не дуже потішна думка. </note>
        <note xml:id="ukrainian_1982_cap16-n207" type="comm" target="quarantana/cap16.xml#c16_14486" targetEnd="quarantana/cap16.xml#c16_14490">— Певна річ,— сказав один із слухачів. </note>
        <note xml:id="ukrainian_1982_cap16-n208" type="comm" target="quarantana/cap16.xml#c16_14491" targetEnd="quarantana/cap16.xml#c16_14497">— Певна річ,— в один голос повторили інші. </note>
        <note xml:id="ukrainian_1982_cap16-n209" type="comm" target="quarantana/cap16.xml#c16_14498" targetEnd="quarantana/cap16.xml#c16_14515">— І все це,— вів далі купець, витираючи бороду серветкою,— було задумано давно. Була така ліга, вам це відомо? </note>
        <note xml:id="ukrainian_1982_cap16-n210" type="comm" target="quarantana/cap16.xml#c16_14516" targetEnd="quarantana/cap16.xml#c16_14518">— Була ліга? </note>
        <note xml:id="ukrainian_1982_cap16-n211" type="comm" target="quarantana/cap16.xml#c16_14519" targetEnd="quarantana/cap16.xml#c16_14521">— Атож, була. </note>
        <note xml:id="ukrainian_1982_cap16-n212" type="comm" target="quarantana/cap16.xml#c16_14522" targetEnd="quarantana/cap16.xml#c16_14558">А все це — підступні задуми наварців й отого французького кардинала,— ви знаєте, кого я маю на увазі: у нього ще й ім'я якесь таке напівтурецьке. Щодень він задумує щось нове, аби лиш завдати якоїсь шкоди іспанській короні. </note>
        <note xml:id="ukrainian_1982_cap16-n213" type="comm" target="quarantana/cap16.xml#c16_14559" targetEnd="quarantana/cap16.xml#c16_14580">Та найбільше йому кортить зробити якусь капость Міланові, бо ж він, шахраюга, чудово бачить, що головна сила короля саме тут. </note>
        <note xml:id="ukrainian_1982_cap16-n214" type="comm" target="quarantana/cap16.xml#c16_14581" targetEnd="quarantana/cap16.xml#c16_14581">— Ще б пак! </note>
        <note xml:id="ukrainian_1982_cap16-n215" type="comm" target="quarantana/cap16.xml#c16_14582" targetEnd="quarantana/cap16.xml#c16_14585">— Бажаєте доказів? </note>
        <note xml:id="ukrainian_1982_cap16-n216" type="comm" target="quarantana/cap16.xml#c16_14586" targetEnd="quarantana/cap16.xml#c16_14605">Найдужче шуміли саме чужоземці. По місту вешталися типи, яких ніхто ніколи в Мілані не бачив. </note>
        <note xml:id="ukrainian_1982_cap16-n217" type="comm" target="quarantana/cap16.xml#c16_14606" targetEnd="quarantana/cap16.xml#c16_14617">Ой, до речі, я ж забув розповісти вам про один правдивий випадок, який мені розказали. </note>
        <note xml:id="ukrainian_1982_cap16-n218" type="comm" target="quarantana/cap16.xml#c16_14618" targetEnd="quarantana/cap16.xml#c16_14624">Поліція злапала в якомусь шинку одного хлопця. </note>
        <note xml:id="ukrainian_1982_cap16-n219" type="comm" target="quarantana/cap16.xml#c16_14625" targetEnd="quarantana/cap16.xml#c16_14653">Ренцо, котрий не пустив повз вуха жодного слова а купцевої розповіді, тут увесь аж похолов і навіть аж підскочив, забувши, що треба стримуватись. </note>
        <note xml:id="ukrainian_1982_cap16-n220" type="comm" target="quarantana/cap16.xml#c16_14654" targetEnd="quarantana/cap16.xml#c16_14695">А втім, ніхто цього не помітив, і оповідач, не уриваючи своєї розповіді, провадив далі: — Про того хлопця поки що нічого не відомо: ні звідки він узявся, ні хто його підіслав, ані якого він роду й племені. Але, поза всяким сумнівом, це був один із верховодів. </note>
        <note xml:id="ukrainian_1982_cap16-n221" type="comm" target="quarantana/cap16.xml#c16_14696" targetEnd="quarantana/cap16.xml#c16_14726">Уже вчора, в самий розпал безчинств, він буянив на всі заставки, а потім, ніби йому було цього мало, почав проповідувати й запропонував не що інше, як перебити всіх синьйорів. </note>
        <note xml:id="ukrainian_1982_cap16-n222" type="comm" target="quarantana/cap16.xml#c16_14727" targetEnd="quarantana/cap16.xml#c16_14727">Розбійник! </note>
        <note xml:id="ukrainian_1982_cap16-n223" type="comm" target="quarantana/cap16.xml#c16_14728" targetEnd="quarantana/cap16.xml#c16_14738">Та як же б стала жити біднота, коли б усіх синьйорів було перебито? </note>
        <note xml:id="ukrainian_1982_cap16-n224" type="comm" target="quarantana/cap16.xml#c16_14739" targetEnd="quarantana/cap16.xml#c16_14778">Поліція вистежила й схопила того типа, знайшла в нього цілу паку листів і потягла до в'язниці. Та де там! Його поплічники, сторожуючи біля шинку, зібралися великим натовпом і звільнили розбійника. </note>
        <note xml:id="ukrainian_1982_cap16-n225" type="comm" target="quarantana/cap16.xml#c16_14779" targetEnd="quarantana/cap16.xml#c16_14782">— І де ж він подівся? </note>
        <note xml:id="ukrainian_1982_cap16-n226" type="comm" target="quarantana/cap16.xml#c16_14783" targetEnd="quarantana/cap16.xml#c16_14836">— Невідомо. Чи то втік, чи то сховався в Мілані. Такий уже воно отой народ — ні будинку, ні вогнища в них немає, а притулок і сховище завжди знаходять. Проте тільки доти, доки їм допомагає диявол, а потім вони однаково попадаються, і саме коли найменше чекають цього. Бо ж коли груша достигла, то настав час падати їй з дерева. </note>
        <note xml:id="ukrainian_1982_cap16-n227" type="comm" target="quarantana/cap16.xml#c16_14837" targetEnd="quarantana/cap16.xml#c16_14867">Поки що достеменно відомо, що листи залишилися в руках поліції, а саме в них і описана вся крамола. І, кажуть, чимало народу поплатиться за це. </note>
        <note xml:id="ukrainian_1982_cap16-n228" type="comm" target="quarantana/cap16.xml#c16_14868" targetEnd="quarantana/cap16.xml#c16_14882">Тим гірше для них, бо вони пів-Мілана перевернули догори дном, а збиралися зробити дещо й гірше. </note>
        <note xml:id="ukrainian_1982_cap16-n229" type="comm" target="quarantana/cap16.xml#c16_14883" targetEnd="quarantana/cap16.xml#c16_14888">Вони кричать, що пекарі — розбійники. </note>
        <note xml:id="ukrainian_1982_cap16-n230" type="comm" target="quarantana/cap16.xml#c16_14889" targetEnd="quarantana/cap16.xml#c16_14898">Правильно. Але тих треба вішати згідно з законом. </note>
        <note xml:id="ukrainian_1982_cap16-n231" type="comm" target="quarantana/cap16.xml#c16_14899" targetEnd="quarantana/cap16.xml#c16_14902">Кричать, і що зерно приховано. </note>
        <note xml:id="ukrainian_1982_cap16-n232" type="comm" target="quarantana/cap16.xml#c16_14903" targetEnd="quarantana/cap16.xml#c16_14906">Але хто ж цього не знає? </note>
        <note xml:id="ukrainian_1982_cap16-n233" type="comm" target="quarantana/cap16.xml#c16_14907" targetEnd="quarantana/cap16.xml#c16_14931">То вже клопіт начальства тримати добрих нишпорок і видобути його хоч і з-під землі та, до речі, примусити ще й спекулянтів гойдатися в повітрі у товаристві з пекарями. </note>
        <note xml:id="ukrainian_1982_cap16-n234" type="comm" target="quarantana/cap16.xml#c16_14932" targetEnd="quarantana/cap16.xml#c16_14978">А коли начальство нічого не робить, то заходів повинно вживати саме місто, і якщо спершу нічого не виходить, то треба діяти знову, бо ж повторними зверненнями звичайно домагаються свого. Ось що слід робити, а не запроваджувати мерзенний звичай вдиратися до крамниць та складів і безкарно брати все, що забагнеться. </note>
        <note xml:id="ukrainian_1982_cap16-n235" type="comm" target="quarantana/cap16.xml#c16_14979" targetEnd="quarantana/cap16.xml#c16_14988">Шматок став Ренцо поперек горла. </note>
        <note xml:id="ukrainian_1982_cap16-n236" type="comm" target="quarantana/cap16.xml#c16_14989" targetEnd="quarantana/cap16.xml#c16_15012">Йому відразу захотілось опинитися чимдалі звідси, від цього шинку, від цього села. І разів десять, а то й більше, він казав сам собі: «Іди геть, іди». </note>
        <note xml:id="ukrainian_1982_cap16-n237" type="comm" target="quarantana/cap16.xml#c16_15013" targetEnd="quarantana/cap16.xml#c16_15035">Та побоювання викликати підозру притлумлювало всі інші почуття, владно сковувало всі його думки й далі тримало наче прибитим до лави. </note>
        <note xml:id="ukrainian_1982_cap16-n238" type="comm" target="quarantana/cap16.xml#c16_15036" targetEnd="quarantana/cap16.xml#c16_15061">Пробуваючи в такому розгубленому стані, він подумав, що балакун купець колись та скінчить базікати, й вирішив підвестися з місця, тільки-но розмова перекинеться на щось інше. </note>
        <note xml:id="ukrainian_1982_cap16-n239" type="comm" target="quarantana/cap16.xml#c16_15062" targetEnd="quarantana/cap16.xml#c16_15098">— Тим-то я,— сказав один із компанії,— знаючи, як відбуваються такі справи, як погано під час безпорядків буває порядним людям, не дозволив собі піддатися цікавості й залишився вдома... </note>
        <note xml:id="ukrainian_1982_cap16-n240" type="comm" target="quarantana/cap16.xml#c16_15099" targetEnd="quarantana/cap16.xml#c16_15106">— А я що, пішов, чи як? — сказав інший. </note>
        <note xml:id="ukrainian_1982_cap16-n241" type="comm" target="quarantana/cap16.xml#c16_15107" targetEnd="quarantana/cap16.xml#c16_15130">— А я? — озвався третій.— Та якби мені довелось опинитися в Мілані, я кинув би геть усі справи й негайно повернувся б додому. </note>
        <note xml:id="ukrainian_1982_cap16-n242" type="comm" target="quarantana/cap16.xml#c16_15131" targetEnd="quarantana/cap16.xml#c16_15144">У мене жінка, діти. Та й потім, сказати правду, терпіти не можу насильства. </note>
        <note xml:id="ukrainian_1982_cap16-n243" type="comm" target="quarantana/cap16.xml#c16_15145" targetEnd="quarantana/cap16.xml#c16_15166">Тут хазяїн, який теж увесь час слухав, подався до другого кінця столу подивитися, що там поробляє незнайомець. </note>
        <note xml:id="ukrainian_1982_cap16-n244" type="comm" target="quarantana/cap16.xml#c16_15167" targetEnd="quarantana/cap16.xml#c16_15213">Ренцо скористався нагодою, знаком підкликав хазяїна, попросив рахунок і заплатив не торгуючись, хоча гаманець уже добряче спорожнів. Без подальших розпитів він попрямував до виходу, переступив поріг і, поклавшися на волю господню, подався в бік, протилежний тому, звідки прибув. </note>
      </div>
    </body>
  </text>
</TEI>