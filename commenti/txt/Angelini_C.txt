

INTRODUZIONE

1. L’Historia...: il corsivo (dunque fino a «puri purissimi accidenti...») è
la trascrizione della prima pagina d’un autografo o scartafaccio che il Manzoni
con artistica vaghezza finge d’aver trovato tra vecchie carte del 1600, e attribuisce
a un anonimo, «il buon secentista». E secentesca è la veste del manoscritto che,
nello spirito, è viceversa tutto manzoniano; un’abilissima parodia dell'ampolloso,
intollerabile scrivere di certo Seicento: immagini immodeste, antitesi studiate,
sforzate, concettini sminuzzati, figure goffe, grafia sgangherata, iniziali maiu-
scole e pettorute; insomma, continua occasione di eccitar maraviglia. Vedilo
in questo primo periodo, dove vuol dire questa semplice cosa:«la storia fa
rivivere i tempi passati». Ogni parola del corsivo per la qualità stessa della
scrittura, richiederebbe una spiegazione. Ciò che non possiamo fare per il sugge-
rimento dello stesso Manzoni: che potrebbe parer cosa ridicola scrivere un libro
per giustificare una pagina.
2. Ma gl’illustri Campioni...: sono gli storici che nello scrivere la storia
dei popoli con criteri illustri, aulici (e anche questa è rettorica), si curano sol-
tanto dei re, imperatori, conquistatori, e dei loro fatui splendori; come se essi
soli facessero la storia vera degli uomini, e non piuttosto gli umili, Ja gente che
nasce vive lavora soffre ama, e forse capisce il senso della vita meglio di quelli
che credono di reggerne le sorti.
3. Però alla mia debolezza...: sotto la veste dell’anonimo salta fuori il Man-
zoni, e le sue intenzioni. Persuaso che proprio l’umile gente fa la storia e meglio

4. in angusto Teatro...: in Lombardia, dove si svolge il romanzo, e le sue
azioni e i suoi fatti. Ricorda il sottotitolo del romanzo: Storia milanese del se-
colo XVII.
5. sotto l’amparo del Re Cattolico...: sotto la protezione di Filippo II, re
di Spagna, detto «Sole che mai tramonta»; come il governatore che ne fa le
veci in Milano (la Lombardia era sotto gli Spagnoli) è detto «Luna giamai ca-
lante», e i senatori che l’aiutano, «Stelle fisse». L’adulazione li porta tutti al
cielo, e ne fa ciclo, firmamento.

6. puri purissimi accidenti...: parere che ha addirittura l’appoggio di Cor-
nelio Nepote, quando dice di Catone che, scrivendo la storia, «res notavit,
sine nominibus»; e anche quello di Shakespeare, che in Giulietta e Romeo dice
essere il nome di un qualunque accidente che viene e va, e anche senza di esso,
le persone conservano la loro preziosa sostanza.
7. Ma, quando io avrò...: dal corsivo si passa, ora, al tondo, e entriamo
nella «dicitura» nuova; che non è solo la «dicitura» rifatta dell’anonimo am-
polloso, come si meritava «una storia così bella», ma della scrittura italiana.
Liberatasi dallo «stile dotto», dalla «lingua quasi morta», da questo mo-
mento la scrittura è come il parlare, viva e cordiale. E questa è l’altra grande
novità de I promessi sposi.

8. a ogni occasione d'eccitar maraviglia: era il gusto del tempo, dunque del
famoso anonimo; gusto espresso in un verso del Marino: «È del poeta il fin,
la maraviglia». E nota il fine gusto critico del Manzoni nel commentare, umo-
risticamente, questa prima pagina del «dilavato e graffiato autografo».
9. rettorica discreta, fine...: arte, garbo artistico, buon gusto: la poesia della
prosa. Più tardi, parlerà di un «periodo steso da un uomo di garbo»: con ret-
torica fine, discreta, di buon gusto.
10. in questo paese: in Lombardia, e, forse e almeno in parte, per la pre-
senza degli Spagnoli.
11. con un’ingenuità...: lo scartafaccio è, dunque, una sua invenzione, e
quasi lo confessa. Ad esso si rifarà di sovente nel romanzo, ogni volta (almeno
trenta) che vorrà «cavarsi... la voglia d’essere un po’ fantastico» o dir cose
forti senza assumersene la responsabilità (malizia che è già nel Don Chisciotte del
Cervantes). E la scrittura è ormai un divertimento.

12. siamo andati... le critiche possibili e contingenti: è il ruminare del Man-
zoni, lento, paziente. È il suo «pensarci su»; il «sentir e meditare», e tutta
questa saggezza che forma la sua «poetica». Solo che, invece della parola «con-
tingenti», ci saremmo aspettati' una parola più facile: come «immaginabili,
eventuali».
13. ma le mutano: il passo è variamente chiosato. La più giusta interpreta-
zione ci par sempre quella data dal Morandi: «le mutano, non per capriccio,
ma per necessità logica; giacché, come avverte in altro luogo lo stesso Manzoni,
con le questioni piantate in falso, si deve cambiar la questione».

14. anzi lo stile: intendi «la dicitura» che, nella pagina precedente, è
tornata tre volte. La nuova scrittura, dove le parole respirano come vive; e questa
e quella c tutte hanno colore di gioventù.

CAPITOLO I

1. Quel ramo...: è il ramo che volge verso Lecco. Lì ricomincia l’Adda,
dopo d’essersi distesa e riposata nel lago; lì riprende «corso e figura di fiume»; ed
è (dirà più tardi, cap. XVI) «la seconda sorgente dell’Adda». La prima è sulle
Alpi della val Braulio (alta Valtellina). L’Adda è parte deU’incantesimo del roman-
zo; una presenza tutelare di tutto il paesaggio. (L’abbondanza di virgole già in que-
sto primo periodo, dice la cautela della penna del Manzoni, e la sua arte anali-
tica, travagliata, e perfin minuziosa).
2. tre grossi torrenti: il Bione, il Gerenzone, il Galdone: una patria d’acque.
3. monti contigui: l’aggettivo «contiguo» (e sarà ripetuto assai volte e tal-
volta in forma di «attiguo»), è una delle venticinque parole illustri rimaste nel
romanzo ossia nel libro scritto ad esterminio delle parole illustri; e la loro rarità
le fa più singolari. Stava meglio nella prosa letteraria di un Foscolo, per esempio.
4. il Resegone: dopo il fiume, il monte, e domina tutto l'orizzonte del ro-
manzo. Vi è nominato, esplicitamente, tre volte, qui, e nei capitoli XI e XXXVII;
ma par sempre nominato, è sempre presente. Come l’Adda. Ed è, fin dal prin-
cipio, la corale partecipazione dei luoghi all’azione del romanzo e alla vita dei
personaggi. Lucia, Renzo si richiamano spesso e volentieri all’Adda, al Resegone,
ai monti, come a presenze tutelari. La voce dell’Adda, la vista del Resegone sono
voci e volti amici: restituiscono fiducia, serenità. (Resegone, voce lombarda dia-
lettale; e perciò il Manzoni la scrive in corsivo. Ma a farla italiana è bastato
l’uso che ne ha fatto lui).5. Ai tempi in cui accaddero: nel 1628, quando la Lombardia era sotto il
governo spagnolo che la spadroneggiava, anche insegnando «la modestia alle
fanciulle» e accarezzando «le spalle a qualche marito». Battute finemente iro-
niche contro i dominatori.
6. e da qui la vista spazia: e da qui, forse, si comprende meglio la cartina
geografica che il Manzoni ha voluto offrirci con la prima pagina, che par messa
lì per dar subito saldezza e concretezza al fondo dei quadri, del paesaggio
insomma. Da qui, forse, si può meglio rivedere la «descrizione» tanto discussa,
e trovarne le ragioni geografiche, e magari quelle poetiche e musicali.
7. piglian più o meno: l’espressione avverbiale torna tre volte nel giro d’ua
periodo. Non è troppo? (O, forse, è pignoleria averlo notato).
8. in un andirivieni di montagne: c’è il senso fantastico e grande che dà
la folla dei monti. Ci ricorda un luogo bellissimo deW Adelchi: «Oltre quei
monti Sono altri monti...» «Andirivieni» è parola cara al Manzoni; tornerà
nel capitolo XX (due volte) e nel XXIII e nel XXXV, sempre con un senso pitto-
resco e un po’ misterioso.
9.il monte di cui passeggiate le falde: usato transitivamente, il verbo «pas-
seggiare» crea una sintassi intensa, vigorosa. La ripeterà nel capitolo XXVIII, a
proposito dei bravi domati dalla fame: «si strascinavan per le strade che ave-
vano... passeggiate a testa alta...». Si pensa ai danteschi «passeggiati marmi»,
del c. XVII dell’Inferno.

10. bel bello: l’usa due volte, qui e nel capitolo VIII («Renzo s’affacciò alla
porta, e la sospinse bel bello»), con un senso di grande misura. Ma è espressione
manzoniana per sempre.
11. sUlla sera del giorno 7 novembre: tutti i fatti principali del romanzo
accadranno d’autunno. Ci porta a dire che il paesaggio manzoniano ignora le
stagioni trionfanti e tentatrici — la primavera, l’estate — ma è mirabilmente ri-
schiarato da un temperato lume d’autunno. Quasi un raccoglimento evangelico.
12. don Abbondio: il curato di una di quelle terre descritte di sopra; il primo
personaggio che compare ad animare il paesaggio. Nel nome soffice, pacioso,
par già d’intravvedere l’uomo e il suo sistema di vita: il quieto vivere. «Diceva
tranquillamente... girati oziosamente...». Dopo questa, quant’altre immagini c
vignette incontreremo di lui! e tutte coerenti.

13. della specie de’ bravi: i «bravi», e le grida che li riguardano, sono la
prima delle parti propriamente «storiche» che danno al romanzo l'appellativo
di «romanzo storico».
14. l’Illustrissimo ed Eccellentissimo...: con compiaciuta ironia il Manzoni
elenca tutti i titoli di nobiltà a cui molto teneva la boria spagnola; lui che, già
conte, lasciò cadere ogni diritto a presentare i documenti richiesti per il ricono
scimento dei vecchi titoli.

15.le più stranamente ampie...: l’avverbio, calato tra l’articolo e l’aggettivo,
par renderle anche più ampie.
16. così gagliarde: aggettivo sorprendentemente nuovo riferito a «parole»,
alle «parole d’un tanto signore».

17. una gran voglia di credere...: gustosissimo e arguto.
18. sbrattare il paese: più forte dello «sgomberare» usato un poco più sopra.
Anche in séguito, preferirà sbrattare, di significato più ampio e di suono più
ruvido. «...lavoravano a sbrattare la strada» (cap. XXXV). E nel XXXVI: «qui
s’è finito ora di sbrattare la strada».

19. sotto il cui governo accadde la passeggiata...: il piccolo fatto della pas-
seggiata di don Abbondio preso come riferimento storico di altri fatti ben
più vasti e maggiori. Rovesciamento (vendicativo) della storia.

20. fu assalito... da mille pensieri: «assalire», nel senso morale, il Man-
zoni l’ha già usato nel Cinque maggio: «l’assalse il sovvenir»; e nel coro del-
l’Ermengarda: «l’anima impaurita assale».
vare il pericolo, vi corse incontro, perchè i momenti di quel-

21. Cioè... Lor signori...: comincia il linguaggio sconcertante di don Ab-
bondio, la rivelazione della sua debolezza e il tradimento della sua missione, che
andrà sempre crescendo. I curati (deve averlo già detto qualcuno) sono ancora la
parte più evangelica del clefo; quando son veri curati.
22. a me non me ne vien nulla in tasca...: entrati ormai nel vivo della
nuova «dicitura», notiamo una volta per tutte, come il Manzoni ha ricostruito
il suo nuovo linguaggio su quello del popolo, e ne è venuto fuori la più bella
eleganza della scrittura, la più cordiale. E — diciamolo sùbito — anche questa
cordialità di linguaggio allontana sempre più dal Manzoni ogni sospetto di
giansenismo.

23. il primo oratore-, qui «oratore» sarebbe aulico, se non fosse ironico.
24. don Rodrigo: il primo dei nomi crudi e singolarmente fatali che incon-
triamo nel romanzo. Poi verranno Gertrude, Egidio...; nomi nati da freddi in-
contri di sillabe, e già ritratti.
25. È la prima delle similitudini (e saranno tante e tutte belle) che incon-
triamo nella lettura del romanzo; una similitudine di luce.
26. se mi sapessero suggerire...:è l’avvilimento estremo di don Abbondio.
E naturalmente il bravo ne approfitterà per giungere alla beffa: «suggerire a lei
che sa di latino!».

27. dond'era lui venuto: è duro, è brutto.

28. L’impunità era organizzata...: la voce dello scrittore appare come turbata
dalla tristizia delle condizioni sociali d’allora; e il gran nipote di Cesare Beccaria
critica delicatamente e i delitti e le pene. Gli uomini facevano le leggi, ma le
leggi non facevano gli uomini.
29. gli asili: le chiese, i conventi, i castelli dei signorotti potenti davano

30. È un quadro della vita corporativa del Seicento coi suoi vantaggi e
svantaggi; questi maggiori di quelli.

31. Il nostro Abbondio: nel «nostro» c’è un po’ d’affetto e di buona pietà
verso un uomo che ci appare subito più disgraziato che colpevole. Lo sapranno
le sue stesse vittime, Renzo e Lucia. Ma qui è l’Abbondio giovinetto.
32. ai nobili fini: un barbaro non privo d’ingegno, vuol vedere nell’aggettivo
«nobili» non so che oratoria e rigorismo etico, che sarebbe derivato al Manzoni
dal contatto coi giansenisti. Ma, forse, l’enfasi oratoria è più nell’animo di chi
legge con la voglia di solennizzare quel che è semplice e intorbidare quello che
è chiaro.

33. la ragione e il torto...:sentenza di sapore manzoniano, diventata fa-
mosa. E a questo punto, usa citare un fatterello calato nella Morale cattolica,
giusto sulla ragione e sul torto di due litiganti. Argutissimo.
34. un voler raddirizzar le gambe ai cani: tutto il familiare e il fantastico
immaginare del popolo, tutte le sue espressioni familiari e fantastiche entrano
nel linguaggio del Manzoni, e ne sono la sua incantata novità.

35. una sua sentenza prediletta: questa sentenza è l’ultimo tocco del ritratto
di don Abbondio, lasciata magistralmente in ultimo, dove si riprende il fatto
dell’incontro interrotto.
36. ma vorrà delle ragioni: don Abbondio sa di non aver ragioni da portare,
ma non sa persuadersi di non aver ragione.
37. un povero galantuomo: ne I promessi sposi volentieri si dichiarano ga-
lantuomini quelli che non lo sono o lo sono troppo poco. I bravi hanno detto
appena prima: «noi siam galantuomini». Qui lo dice don Abbondio in un mo-
mento in cui proprio non lo è. Tra poco, il dottor Azzeccagarbugli dirà: «... e
non venite a far...» questi discorsi «con un galantuomo che sa quanto valgono».
Ma Renzo, vittima di questi galantuomini, un po’ più tardi dirà: «ce n’è pochi
de’ galantuomini» (cap. XIV), e, anche lì, parrà la bocca della verità.

38. l’età sinodale: l’età prescritta dai sinodi ecclesiastici: quarant'anni.

39. vino prediletto: come ha «il suo sistema particolare di vita» (il quieto
vivere), don Abbondio ha la «sua sentenza prediletta» e il suo «vino prediletto».
Aiuta a dare la sua fisionomia e il suo limite. Don Abbondio è la figura più se-
guita e rifinita del romanzo. Ed è inutile il richiamo ai preti del Porta e alla
Nomina del Cappellan. Nessuna analogia interiore tra questi e don Abbondio.
40. con le mani arrovesciate sui fianchi: è il primo ritratto di Perpetua. Ne
incontreremo tanti, e mai monotoni, vivissimi sempre, e sempre un po’ comico-
realistici.

41. onde, cambiando subito il tono; e appena sotto: onde, dopo aver re-
spinti...: e l’avverbio pare troppo pesante e inutilmente solenne in mezzo a un
linguaggio così libero e fresco. Si ripeterà, con la medesima pesantezza, nei capi-
toli XXI, XXIV, XXXIV; e forse altrove.

42. Son pareri codesti ecc.: don Abbondio se ne ricorderà più tardi, nel
gran colloquio col cardinale (cap. XXVI), quando dovrà dire: «Proprio le ra-
gioni di Perpetua».

43. e disparve: c’è, dietro il verbo drammatico, il melodrammatico della
situazione.

CAPITOLO II
1. Si racconta...: il tono del racconto si alza: il principe, la battaglia... Si
va verso l’epico, ma è un epico comico; è tutto uno schiacciante umorismo per il
povero don Abbondio, termine di paragone. Il principe è Luigi II di Borbone che
il 16 maggio del 1643, comandando l’esercito francese, sconfisse gli Spagnoli a
Rocroi nelle Ardenne. (Montaigne, che il Manzoni conobbe, racconta d’Ales-
sandro il Grande che la notte avanti il giorno assegnato alla furiosa battaglia
contro Dario, dormì fino a mattina così alta che ecc. O può darsi che sul Manzoni
abbia agito il ricordo di Bossuet che, nell’orazione funebre, scrisse del principe:
«La notte prima della battaglia, andò ultimo al riposo, e mai l’ebbe più tran-
quillo»).