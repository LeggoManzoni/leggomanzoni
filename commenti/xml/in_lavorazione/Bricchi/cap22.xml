<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap22">
            <note xml:id="Bricchi_cap22-n1" type="comm" target="quarantana/cap22.xml#c22_10001" targetEnd="quarantana/cap22.xml#c22_10972"><ref rend="bold">Poco dopo... capitolo seguente</ref>:  L'innominato è comparso nella seconda parte del capitolo XIX, e ha quindi ricoperto un ruolo importante tra il XX e il XXI, che seguivano il tumultuoso percorso in crescendo del risveglio della coscienza del personaggio. Dopo emozioni di tanta violenza, il capitolo XXII si apre su toni più smorzati, e il rinnovamento interiore, ormai compiuto, dell’innominato prepara l'ingresso in scena di una figura positiva, grandiosa e pacata, il cardinale Federigo Borromeo, la cui santa condotta bilancia la narrazione delle nefandezze del signore senza nome. Le storie dell’innominato e di Federigo si succedono da vicino nel romanzo, e questo suggerisce un confronto: i due impersonano «due opposti modi di manifestazione del divino. Ovvero: due diversi modi di sentirlo da parte di Manzoni: quello diretto, lineare, senza ombra di nubi o travaglio di contraddizioni, in una parola, solare, e quello, invece, indiretto, oscuro, travagliato» (Girardi 1994). La prima sezione di questo capitolo assume dunque un ruolo di transizione tra il male e il tormento dominanti nelle pagine precedenti, e la letizia solenne della descrizione che segue. Mentre la biografia del cardinale sarà gestita interamente dal narratore, senza intervento di voci dei personaggi, nelle pagine iniziali si susseguono un monologo interiore dell'innominato, un suo dialogo con la carceriera di Lucia, e un ultimo scambio di battute con i preti che affollano la casa dove alloggia il cardinale. Funge da ponte tra la prima e la seconda parte del capitolo l'annuncio della successiva digressione.</note>
            <note xml:id="Bricchi_cap22-n2" type="comm" target="quarantana/cap22.xml#c22_10014" targetEnd="quarantana/cap22.xml#c22_14121"><ref rend="bold">Federigo Borromeo... nostro autore</ref>:  La biografia di Federigo Borromeo «a differenza delle due biografie precedenti di Lodovico e di Gertrude, non ha un carattere dinamico ed avventuroso, di rappresentazione drammatica, con movimento di personaggi, di scene, di dialoghi, ma ha un carattere statico e documentario, di relazione su pregi e virtù, di ritratto in posa» (Getto 1964). Infatti, la prosa di queste pagine, solenne e pacatamente ragionativa, è lontana dalla drammatica vivacità degli excursus biografici precedenti, e ricorda piuttosto l'andamento dei grandi capitoli storici del romanzo dedicati alla guerra, alla carestia, alla peste (XXVIII, XXXI, XXXII). Ma, in quel caso, la scrittura raggiunge altezze epiche per la volontà di confrontarsi con i drammatici problemi morali relativi alla responsabilità e all'errore dell’uomo nelle tragedie della storia, mentre la vicenda del cardinale Borromeo, con il suo uniforme carattere positivo, consente un calo di tensione della prosa, non impegnata a dimostrare, ma a descrivere. Nella biografia del cardinale non viene inoltre citata esplicitamente alcuna fonte storica, a differenza di quanto accade nei capitoli sulla peste, dove la voce narrante si appella di continuo all’autorità di studi storici e documenti d’epoca. È tuttavia possibile indicare le due principali fonti cui l’autore attinse per questo capitolo: le Historiae Patriae del Ripamonti, autore già citato nel romanzo nei capitoli IX e XIX; e la Vita di Federigo Borromeo pubblicata a Milano nel 1656 dal sacerdote Francesco Rivola. La biografia non si svolge in senso cronologico, ma adotta come modello lo storico latino Svetonio, vissuto tra il I e il II secolo dopo Cristo, autore di vite di uomini illustri e di imperatori disposte per successione di argomenti. La biografia manzoniana tratta infatti, nell’ordine: la puerizia e la giovinezza; l’insegnamento di san Carlo; il rapporto con i beni materiali; la fondazione della biblioteca ambrosiana; la carità; l’indole; la partecipazione ai pregiudizi del tempo; le opere letterarie. Più vicini riferimenti letterari per l’organizzazione della biografia si possono individuare nell’andamento grave e commosso, se non nella fastosa architettura barocca, delle Oraisons funèbres (Orazioni funebri) del predicatore seicentesco francese Jacques Bossuet. L’intera digression sembra infatti avvicinarsi, più che ad altri generi, a quello dell’orazione funebre, che l’autore stesso afferma ironicamente di aver voluto evitare (426-27).</note>
            <note xml:id="Bricchi_cap22-n3" type="comm" target="quarantana/cap22.xml#c22_10001" targetEnd="quarantana/cap22.xml#c22_10841"><ref rend="bold">Poco dopo... trovava il cardinale</ref>:  L’avvio del capitolo si salda alla conclusione del precedente, perché risponde alla curiosità dell’innominato sul motivo che spinge tanta folla festante verso il paese. Secondo il consueto procedimento manzoniano, anche in questo caso il personaggio di Federigo viene nominato prima che entri direttamente in scena (2 sgg.), e per bocca di una comparsa (qui un bravo senza volto), che fornisce dati soltanto parziali, ma sufficienti a suscitare l’attesa dei lettori. La scena della vestizione dell’innominato rivolge particolare attenzione al piccolo arsenale che completa l’abbigliamento: una terzetta, un pugnale, una carabina. E proprio la carabina, simbolo sopravvissuto della passata aggressività del proprietario, viene abbandonata prima dell’ingresso sia nella stanza di Lucia (29-30) sia nella casa dove alloggia il cardinale (78-79), cioè in presenza dei due personaggi che sono origine e garanzia della conversione del signore. Si noti ancora che questa è l’ultima occasione in cui l’innominato compare portando armi, e che, alla fine del capitolo XXIX, si dichiarerà esplicitamente che, dopo la conversione, restò sempre disarmato (533). Le tre sezioni mimetiche, o dialogate, di questa sequenza sono alternate a veloci parti narrative. Nell’uno e nell’altro caso la sintassi è rapida e spezzata, e tende a frasi brevi: domande o asciutte affermazioni nelle parole dei personaggi; nelle zone diegetiche, o narrative, sequenze di azioni espresse da serie di verbi coordinati (se la mise ad armacollo; prese il cappello, uscì di camera; e andò, 27-28; Si levò la carabina, e l’appoggiò in un canto del cortile; poi entrò nel salottino, 78-80), o costrutti nominali (anche lì, occhiate, bisbigli, un nome ripetuto, e silenzio, 80-81). L’agilità del dialogato si trasmette alla prosa narrativa anche con una forma di dipendenza irregolare, o zeugma: gli domandò dove fosse il cardinale; e che voleva parlargli (81-82). Le due proposizioni dipendenti sono infatti entrambe rette dal verbo domandò, che si adatta però soltanto alla prima, non alla seconda frase.</note>
            <note xml:id="Bricchi_cap22-n4" type="comm" target="quarantana/cap22.xml#c22_10842" targetEnd="quarantana/cap22.xml#c22_10972"><ref rend="bold">A questo punto della nostra... capitolo seguente</ref>:  Anche le due digressioni biografiche precedenti a questa (fra Cristoforo nel capitolo IV; Gertrude nel IX e nel X) erano state introdotte da interventi d'autore per motivare la scelta di interrompere il flusso della narrazione. Ma, nel primo e nel secondo caso, le parentesi biografiche venivano giustificate come necessarie a soddisfare la curiosità dei lettori, suscitata dai comportamenti non facilmente comprensibili dei personaggi. Questa volta non è il destinatario dell’opera, ma l’autore, ad avvertire il bisogno di una pausa dedicata, dopo tanto colore fosco di uomini e vicende, a descrivere un individuo dalla vita limpida e santa. Si presentano in queste righe due topoi della tradizione romanzesca: quello del percorso narrativo paragonato al cammino di un viandante, e l’invito al lettore perché salti a piè pari, se lo desidera, una sezione digressiva del testo. L'uno e l’altro caso registrano per esempio varie occorrenze in un grande romanzo del Settecento inglese, Tristram Shandy di Laurence Sterne, un’opera fondata su continue digressioni abilmente orchestrate, e su un ininterrotto dialogo tra la voce narrante e gli immaginari lettori. Un invito al lettore perché trascuri parti del testo si trova per esempio nel capitolo IV del libro I del Tristram Shandy. «Comunque, a coloro i quali non amano riandare tanto indietro in queste cose, non posso dar miglior consiglio che di saltare il resto del capitolo, scritto, lo dichiaro subito, solo per i curiosi e gl’indiscreti». A proposito dell’assimilazione tra viaggio e scrittura, così si apre invece il capitolo I del libro VI: «Non ci fermeremo nemmeno due minuti, mio egregio signore; solo, giacché abbiamo percorso questi cinque volumi - prego signore, sedetevi su d’un masso, è meglio che niente - diamo uno sguardo indietro al paese che abbiamo attraversato». Il quadretto del paesaggio dove sosta il viandante è invece debitore di un'immagine di Vincenzo Monti (in una lezione universitaria di Eloquenza tenuta a Pavia nel 1802): «Coloro che di estate viaggiano per discoperte e arse campagne, se incontrano per avventura lungo la via un qualche bell’albero pieno d’ombra, ringraziano la fortuna, e stesi sull’erba, si ristorano del loro penoso cammino per riprenderlo, più rinfrancati ed allegri. E noi pure viaggiamo per campi sterili ed areni; e poiché oggi la sorte ci presenta una bella pianta ed una bella fonte a cui rinfrescarci — la compagnia di un grandissimo personaggio — io credo che faremmo cosa da stolti, se non ci arrestassimo alquanto a godere di questa gioconda ventura». Si noti inoltre che il personaggio di cui Monti si prepara a trattare è Socrate: dunque, per chi conosca la fonte, il cardinale Federigo, un grande del cristianesimo, è implicitamente paragonato a un grande dell'antichità.</note>
            <note xml:id="Bricchi_cap22-n5" type="comm" target="quarantana/cap22.xml#c22_10014" targetEnd="quarantana/cap22.xml#c22_11525"><ref rend="bold">Federigo Borromeo... la giovinezza</ref>:  Federigo Borromeo (1564-1651) discendeva, per parte di entrambi i genitori, da nobili famiglie lombarde: il padre era Giulio Cesare Borromeo, la madre Caterina Trivulzio. Dapprima avviato alla carriera militare, prese l'abito ecclesiastico nel 1580, e fu nominato arcivescovo di Milano nel 1595. Suo cugino, Carlo Borromeo (1538-1584), figlio del conte Gilberto e di Margherita de’ Medici, fu arcivescovo di Milano dal 1565. Animatore della Controriforma, fece portare a termine i lavori del concilio di Trento. Fondò a Milano il Seminario, il collegio gesuitico di Brera e il tempio di san Sebastiano dopo la fine della peste del 1577. Fu canonizzato nel 1610. Il collegio Borromeo di Pavia fu ideato da Carlo Borromeo, e i lavori per la sua costruzione iniziati nel 1564. La biografia si avvia con solennità, intessuta di echi di letteratura religiosa: la similitudine tra la vita del cardinale e un ruscello [...] scaturito limpido dalla roccia (116) ricorda un passo biblico dal libro dei Salmi (1, 3), dove si paragona l'uomo giusto a un albero piantato lungo corsi d'acqua; la convinzione di Federigo che l’esistenza debba essere considerata per tutti un impiego (132) sembra rifarsi al trattato anonimo due-trecentesco De imitatione Christi («Tu sei venuto a servire, e non a comandare: sappi che tu sei chiamato a patire e ad affaticarti, e non a startene in ozio e in ciance»). Lo stile oratorio della prosa risalta in primo luogo dalla frequenza di coppie o cumuli sostantivali (gli agi e le pompe, 118-19; un ingegno egregio, tutti i mezzi d'una grand’opulenza, tutti i vantaggi d'una condizione privilegiata, un intento continuo, 119-24); verbali (visitare, servire, consolare e soccorrere gl'infermi, 143-44); aggettivali (utile e santa, 134; onesta e profittevole, 146-47). I gruppi di termini sono accostati in modi sempre diversi, a seconda dell'effetto che la prosa mira a ottenere. Tra gli esempi elencati sopra, la coordinazione con la congiunzione copulativa è segno di un narrare pacato, mentre quando il contesto si dinamizza, si fa più teso e veloce, è prevalente la coordinazione per asindeto, dove le parole si susseguono senza congiunzioni. Aggettivi e sostantivi tendono inoltre a inserirsi in un sistema di rinforzi e attenuazioni, più complesso della semplice coordinazione, perché prevede comparazioni o contrapposizioni (Altieri Biagi, ETERNO LAVORO). Casi emblematici di coppie non coordinate, ma comparate sono: una tavola piuttosto povera che frugale [...] un vestiario piuttosto povero che semplice (152-53); s'adombrano delle virtù come de’ vizi (164-65). La tendenza all’enumerazione, all'elenco, caratterizza anche la struttura di molti periodi, che sono ampi, ma non per ricchezza di proposizioni subordinate. Spesso infatti l'ossatura della frase è costituita da una serie simmetrica di sostantivi, con funzione di soggetto o di complemento. Per esempio, il periodo alle righe 118-24 (tra gli agi e le pompe [...] più elementare insegnamento della religione) contiene una serie di cinque complementi preceduti dalla preposizione a (a quelle parole [...] a quelle massime...), e una sola frase subordinata (che [...] vengono trasmesse), mentre mancano completamente gerundi, participi e infiniti, tipici segnali di complessità letteraria della sintassi (Herzeg, ETERNO LAVORO).</note>
            <note xml:id="Bricchi_cap22-n6" type="comm" target="quarantana/cap22.xml#c22_11526" targetEnd="quarantana/cap22.xml#c22_11880"><ref rend="bold">Che, vivente... sacrifizio</ref>:  Compare qui, come già alle righe 171-88, un intervento diretto del narratore (Tali dimostrazioni, e chi non lo sa?..., 200), volto a puntualizzare una presa di posizione morale e comportamentale del suo personaggio, di cui si illumina e ribadisce il significato positivo. L'intervento precedente, al contrario, isolava, con amaro sarcasmo, un diffuso atteggiamento negativo, una interpretazione pigra e colpevole del luogo comune del «giusto mezzo». Anche nel seguito del capitolo la voce narrante si insinuerà come puntuale contrappunto alle vicende che va esponendo, per orientarne la lettura. Clemente VIII (196-97) è Ippolito Aldobrandini, papa dal 1592 al 1605. Nel passaggio dalla ventisettana alla quarantana si noti la trasformazione di sacrificio in sacrifizio (209), analoga a quelle di ufficio in ufizio (248) e di artifici in artifizi (331). Nell'italiano ottocentesco i due suffissi con palatale (-cio) e con dentale (-zio) si alternavano senza evidente supremazia di un gruppo sull'altro. L'edizione definitiva dei Promessi sposi uniforma le occorrenze di questo tipo optando per il suffisso fiorentino in dentale, ed è questo uno dei casi in cui l’italiano moderno si allontana dalla scelta di Manzoni (oggi si dice «sacrificio», «ufficio»...). Diverso il problema posto dal duplice passaggio da servigio a servizio (191; 195-96): entrambi i termini sono presenti nella lingua contemporanea, con differenti sfumature di significato e di registro. Secondo Petrocchi (1902) la sostituzione si spiega infatti con ragioni non fonetiche, ma legate al significato: «servizio è anche più umile e modesto».</note>
            <note xml:id="Bricchi_cap22-n7" type="comm" target="quarantana/cap22.xml#c22_11881" targetEnd="quarantana/cap22.xml#c22_12849"><ref rend="bold">In Federigo arcivescovo... parte de' suoi</ref>:  L'Ambrosiana venne inaugurata il 7 dicembre 1609, in occasione della festa di sant'Ambrogio. Tra i testi lì conservati si ricordano il codice atlantico di Leonardo da Vinci, e le opere di Virgilio possedute e annotate da Francesco Petrarca. La biblioteca ambrosiana è una delle tante che affollano il romanzo manzoniano: quella di scartoffie giuridiche dell’Azzecca-garbugli (capitolo III); quella cui attinge don Abbondio per le sue modeste letture (capitolo VIII); quella, popolare e paesana, del sarto che ospiterà Lucia (capitolo XXIV); quella, emblematica della falsa cultura seicentesca, di don Ferrante (capitolo XXVII). «Insomma, il romanzo dei due illetterati [Renzo e Lucia] è un libro che contiene in sé una pluralità di biblioteche: a ben vedere è tutto il romanzo che si situa dentro una biblioteca, quella che contiene il dilavato e graffiato autografo dell’anonimo secentesco autore della storia milanese. Così come tutto il romanzo culmina nella fondazione della biblioteca ambrosiana, a coronare il centro ideale del libro, la vita di Federigo Borromeo: biblioteca a cui Manzoni finalmente affida la realizzazione del suo ideale di cultura, non senza puntate polemiche contro la cattiva tenuta delle biblioteche italiane» (Calvino 1980). Già nella sequenza dedicata alla giovinezza del cardinale si era insinuato il tema dei contrasti tra l’individuo e i pregiudizi dell’epoca, la cui violenza tendeva, pur senza risultato, a imporre a Federigo di uniformarsi al comportamento comune. Nelle pagine dedicate all’Ambrosiana l’opposizione tra le scelte del cardinale e l’opinione del volgo viene sistematicamente sottolineata, poiché fa emergere l'eccezionalità della biblioteca in rapporto agli usi del tempo. Si alternano così sezioni di scrittura narrativo-descrittiva (la ricerca dei volumi, l'istituzione del collegio di dotti, la disponibilità dei testi per il pubblico...) con altre che fungono da controcanto, poiché la voce narrante introduce un termine di paragone utile a valutare la novità della situazione di volta in volta descritta (per esempio il funzionamento delle altre biblioteche seicentesche). Il dialogo che si stabilisce tra questi due piani continuamente contrapposti anticipa la scelta stilistica delle ultime righe di questa sequenza, dove il narratore si rivolge direttamente al pubblico, avviando un vero e proprio dialogo (Non domandate..., 299 sgg.; Ma pensate..., 305). Pierpaolo Bosca (1632-1699), prefetto dell’Ambrosiana e quindi arciprete di Monza, fu autore dell'opera De origine et statu Bibliothecae Ambrosianae Hemidecas, pubblicata a Milano nel 1672.</note>
            <note xml:id="Bricchi_cap22-n8" type="comm" target="quarantana/cap22.xml#c22_12850" targetEnd="quarantana/cap22.xml#c22_13599"><ref rend="bold">Per chiamare... qual era Federigo</ref>:  La descrizione della carità e della mancanza di ambizioni mondane di Federigo intreccia numerosi legami con altri luoghi del romanzo, incoraggiando una lettura capace di incrociare e confrontare vicende e personaggi collocati in momenti anche lontani del testo. Spesso, nel corso del libro, si ripresentano infatti motivi, tessere o gruppi lessicali impiegati anche altrove, e la ripetizione risponde allo scopo preciso di suggerire legami significativi. In particolare, Manzoni tende spesso a creare rapporti di contrasto. Si è per esempio segnalato (vedi nota a II, 47-75) che Renzo, alla sua prima apparizione, viene descritto con tratti fisici e caratteriali che rimandano al ritratto dei bravi nel capitolo I: tali coincidenze non vogliono naturalmente suggerire una reale somiglianza, ma piuttosto mirano a evidenziare il differente risultato, in personaggi diversi, di alcuni elementi comuni (vedi al capitolo X, l’approfondimento Riprese linguistiche nei ritratti dei personaggi). Un caso analogo si presenta qui, quando, a proposito di Federigo, si parla (375) di indole viva e risentita (che sostituisce il più letterario subita e risentita della ventisettana), poiché la definizione rimanda al capitolo IV, dove si descriveva padre Cristoforo come caratterizzato da un’indole focosa, risentita (555-56). Ma l'identità di temperamento cela un contrasto tra il frate, giunto a praticare il bene dopo avere conosciuto la violenza e l'omicidio, e il cardinale, la cui intera vita si svolge in santità e purezza. Nel caso di Cristoforo, infatti, tutto il suo contegno, come l'aspetto, annunziava una lunga guerra, tra un’indole focosa, risentita, e una volontà opposta (554-56); mentre il cardinale si distingue per una pacatezza imperturbabile, che si sarebbe attribuita a una felicità straordinaria di temperamento; ed era l'effetto d'una disciplina costante (372-74). Altri collegamenti si verificano al livello del contenuto. L'episodio della fanciulla costretta alla monacazione e salvata dall'intervento di Federigo (331-37) richiama infatti per contrasto la vicenda della monaca di Monza (capitoli IX e X), vittima di violenza analoga, ma destinata a un opposto, tragico epilogo. E la descrizione della durezza del cardinale nei confronti di ecclesiastici rei d'avarizia o di negligenza o d'altre tacce specialmente opposte allo spirito del loro nobile ministero (377-79) anticipa il suo comportamento con don Abbondio nei capitoli XXV e XXVI. Da un punto di vista linguistico, si noti il passaggio da necessarii della ventisettana a necessari (335-36) della quarantana. La soppressione, costante nell'edizione definitiva, del plurale con doppia «i» testimonia la rinuncia a una forma più letteraria, e la scelta di privilegiare anche nella lingua scritta i valori dell'uso parlato (la doppia finale, parlando, non si pronuncia). Tale uso è inoltre quello generalmente accettato nell'italiano di oggi.</note>
            <note xml:id="Bricchi_cap22-n9" type="comm" target="quarantana/cap22.xml#c22_13600" targetEnd="quarantana/cap22.xml#c22_13844"><ref rend="bold">Se volessimo... un'orazion funebre</ref>:  Federigo Borromeo condivide in effetti i pregiudizi degli uomini del suo tempo circa le streghe e gli eretici, ed espresse nei suoi scritti la convinzione che la peste fosse opera di magia, e gli untori ne fossero responsabili. È inoltre provato che il cardinale diede la sua approvazione a torture ed esecuzioni di presunti indemoniati. Il tema della cultura, che percorre come un filo rosso l’intera biografia del cardinale, prosegue qui con il riferimento al suo amore per lo studio, e scivola quindi in un altro grande motivo della riflessione manzoniana, quello dei limiti e dei pregiudizi che la cultura stessa alimenta, se male intesa, o non riesce a combattere se troppo superficiale. Superiore ai suoi tempi nella maggior parte delle idee e dei comportamenti, Federigo appartiene totalmente al clima culturale seicentesco per alcuni pregiudizi da cui non sa liberarsi. Così il suo ritratto «disegnato inizialmente con netto distacco sullo sfondo negativo del Seicento, sfuma alla fine gradatamente e si perde un po’ nel grigiore di quel clima storico» (Getto 1964). Si noti ancora che l’indugio su tale aspetto della personalità di Federigo anticipa le riflessioni sull’errore umano, e in particolare sul tema degli untori, che percorreranno sia i capitoli dedicati alla peste (XXXI e XXXII) sia il saggio storico sulla Colonna infame.</note>
            <note xml:id="Bricchi_cap22-n10" type="comm" target="quarantana/cap22.xml#c22_14099" targetEnd="quarantana/cap22.xml#c22_14121"><ref rend="bold">Non e certamente fare... nostro autore</ref>:  La digressione si chiude indugiando ancora su temi libreschi: le opere di Federigo e la loro mancata fama presso i posteri. Già nel corso del capitolo il narratore si era rivolto direttamente al suo pubblico di lettori che l'opera suppone e poi via tratteggiando con dati e informazioni. In questa categoria entrano naturalmente tutti gli accenni alla figura del fruitore del libro, disseminati nel corso del romanzo già a partire dall’Introduzione, per un totale di circa quaranta presenze. Molti casi sono meno complessi, e il riferimento al lettore assolve la funzione di formula di passaggio (Risparmio al lettore i lamenti..., II, 368; se il lettore se ne ricorda, XXXI, 141-42). Ma spesso emergono, come in questo capitolo, indizi che consentono di disegnare un lettore avveduto, dotato di gusti e competenze letterarie ben precise. Per esempio: In vero, non è cosa da presentare a lettori d’oggigiorno: son troppo ammaliziati, troppo disgustati di questo genere di stravaganze (Introduzione, 79-81). L'uso di rivolgersi al lettore torna con frequenza nel romanzo europeo sette e ottocentesco, e raggiunge il suo culmine in un testo già ricordato in questo capitolo (vedi nota a 96-110), il Tristram Shandy di Sterne, dove si sperimenta ogni tipo di variazione sul rapporto tra narratore e destinatario. Le curiosità espresse dai lettori ideali manzoniani sono però destinate a restare senza risposta. Infatti, dopo la rinuncia a trattare più a fondo il problema dei pregiudizi di Federigo (420-25), per la seconda volta in poche righe si applica qui la figura retorica della reticenza o aposiopesi, interruzione improvvisa di un tema avviato o annunciato (Sicché sarà meglio che riprendiamo il filo della storia, 455). Tale rinuncia si spiega poiché una trattazione esplicita dei limiti del personaggio entrerebbe in contrasto con il carattere esemplarmente positivo che Manzoni ha voluto imprimere a questo ritratto: «È il sistema dei personaggi manzoniani ad esigere che la figura del Cardinale si accompagni in luce incondizionatamente positiva. Di fronte all’inettitudine degli uomini di governo laici, il presule esercita una virtù di supplenza [...]: costituisce l’istituzione ecclesiastica come unico principio d'ordine contro la disgregazione generale dei rapporti civili. E non si tratta solo di richiamare al rispetto per i diritti della persona umana [...], ma di assumere il precetto della carità come fondamento d’una lungimirante strategia di assistenza pubblica, a soccorso almeno delle più gravi fra le piaghe e calamità sociali» (Spinazzola 1983). La reticenza non rinuncia tuttavia a suggerire, con una sfumatura di ironia, la verità: «Il criticismo, così rigorosamente espunto dalla delineazione del personaggio, si riaffaccia per via traversa, e proprio in sede conclusiva: mai formula di preterizione fu più opportuna per prendere le distanze e metter sornionamente in guardia il lettore: quei libri non li conosce nessuno perché non valeva la pena di leggerli» (ibidem). Il processo di analisi della mancata diffusione delle opere di Federigo, cui il narratore rinuncia, viene però descritto (l’osservar molti fatti generali: [...] condurrebbero alla spiegazione di più altri fenomeni simili, 451-53), e può essere identificato col procedimento induttivo che già nel capitolo IX (vedi nota a 1-41) era indicato, se pur ironicamente, come corretto metodo storiografico.</note>
            <note xml:id="Bricchi_cap22-n11" type="comm" target="quarantana/cap22.xml#c22_10123" targetEnd="quarantana/cap22.xml#c22_10124"><ref rend="bold">alla ventura</ref>:  a caso;</note>
            <note xml:id="Bricchi_cap22-n12" type="comm" target="quarantana/cap22.xml#c22_10133" targetEnd="quarantana/cap22.xml#c22_10135"><ref rend="bold">qualche segno nell'aria</ref>:  è il gesto della benedizione;</note>
            <note xml:id="Bricchi_cap22-n13" type="comm" target="quarantana/cap22.xml#c22_10207"><ref rend="bold">terzetta</ref>:  piccola pistola a canna corta;</note>
            <note xml:id="Bricchi_cap22-n14" type="comm" target="quarantana/cap22.xml#c22_10251" targetEnd="quarantana/cap22.xml#c22_10252"><ref rend="bold">ad armacollo</ref>:  a tracolla.</note>
            <note xml:id="Bricchi_cap22-n15" type="comm" target="quarantana/cap22.xml#c22_10532"><ref rend="bold">s'abbattevano</ref>:  lo incontravano;</note>
            <note xml:id="Bricchi_cap22-n16" type="comm" target="quarantana/cap22.xml#c22_10598" targetEnd="quarantana/cap22.xml#c22_10599"><ref rend="bold">prendendola larga</ref>:  allontanandosi.</note>
            <note xml:id="Bricchi_cap22-n17" type="comm" target="quarantana/cap22.xml#c22_10742" targetEnd="quarantana/cap22.xml#c22_10743"><ref rend="bold">cappellano crocifero</ref>:  sacerdote incaricato di portare la croce durante le processioni, era una delle presenze fisse nel seguito di Federigo;</note>
            <note xml:id="Bricchi_cap22-n18" type="comm" target="quarantana/cap22.xml#c22_10829" targetEnd="quarantana/cap22.xml#c22_10830"><ref rend="bold">a malincorpo</ref>:  a malincuore, malvolentieri;</note>
            <note xml:id="Bricchi_cap22-n19" type="comm" target="quarantana/cap22.xml#c22_10864"><ref rend="bold">tristo</ref>:  rattristato, addolorato.</note>
            <note xml:id="Bricchi_cap22-n20" type="comm" target="quarantana/cap22.xml#c22_10990"><ref rend="bold">egregio</ref>:  fuori dal comune;</note>
            <note xml:id="Bricchi_cap22-n21" type="comm" target="quarantana/cap22.xml#c22_11024"><ref rend="bold">ristagnare</ref>:  smettere di scorrere, impaludarsi;</note>
            <note xml:id="Bricchi_cap22-n22" type="comm" target="quarantana/cap22.xml#c22_11301"><ref rend="bold">secondarlo</ref>:  incoraggiarlo e aiutarlo.</note>
            <note xml:id="Bricchi_cap22-n23" type="comm" target="quarantana/cap22.xml#c22_11358"><ref rend="bold">schivarli</ref>:  evitarli;</note>
            <note xml:id="Bricchi_cap22-n24" type="comm" target="quarantana/cap22.xml#c22_11365"><ref rend="bold">frugale</ref>:  semplice;</note>
            <note xml:id="Bricchi_cap22-n25" type="comm" target="quarantana/cap22.xml#c22_11462" targetEnd="quarantana/cap22.xml#c22_11465"><ref rend="bold">s'invanisce e si ricrea</ref>:  si compiace e si conforta;</note>
            <note xml:id="Bricchi_cap22-n26" type="comm" target="quarantana/cap22.xml#c22_11475"><ref rend="bold">s'adombrano</ref>:  si insospettiscono;</note>
            <note xml:id="Bricchi_cap22-n27" type="comm" target="quarantana/cap22.xml#c22_10420"><ref rend="bold">riprese</ref>:  rimproverò.</note>
            <note xml:id="Bricchi_cap22-n28" type="comm" target="quarantana/cap22.xml#c22_11605"><ref rend="bold">notabile</ref>:  notevole;</note>
            <note xml:id="Bricchi_cap22-n29" type="comm" target="quarantana/cap22.xml#c22_11653"><ref rend="bold">credito</ref>:  rinomanza;</note>
            <note xml:id="Bricchi_cap22-n30" type="comm" target="quarantana/cap22.xml#c22_11730"><ref rend="bold">scansarle</ref>:  evitarle;</note>
            <note xml:id="Bricchi_cap22-n31" type="comm" target="quarantana/cap22.xml#c22_11356"><ref rend="bold">studio</ref>:  attenzione;</note>
            <note xml:id="Bricchi_cap22-n32" type="comm" target="quarantana/cap22.xml#c22_11901"><ref rend="bold">cure</ref>:  occupazioni.</note>
            <note xml:id="Bricchi_cap22-n33" type="comm" target="quarantana/cap22.xml#c22_11633" targetEnd="quarantana/cap22.xml#c22_11634"><ref rend="bold">del suo</ref>:  del suo patrimonio;</note>
            <note xml:id="Bricchi_cap22-n34" type="comm" target="quarantana/cap22.xml#c22_12028"><ref rend="bold">affatto</ref>:  completamente;</note>
            <note xml:id="Bricchi_cap22-n35" type="comm" target="quarantana/cap22.xml#c22_12065" targetEnd="quarantana/cap22.xml#c22_12066"><ref rend="bold">gli assegnò</ref>:  li assegnò;</note>
            <note xml:id="Bricchi_cap22-n36" type="comm" target="quarantana/cap22.xml#c22_12096" targetEnd="quarantana/cap22.xml#c22_12097"><ref rend="bold">indur concetto</ref>:  dare l'impressione;</note>
            <note xml:id="Bricchi_cap22-n37" type="comm" target="quarantana/cap22.xml#c22_12102"><ref rend="bold">angustiosa</ref>:  ristretta;</note>
            <note xml:id="Bricchi_cap22-n38" type="comm" target="quarantana/cap22.xml#c22_12105"><ref rend="bold">impaniata</ref>:  invischiata;</note>
            <note xml:id="Bricchi_cap22-n39" type="comm" target="quarantana/cap22.xml#c22_12126" targetEnd="quarantana/cap22.xml#c22_12127"><ref rend="bold">animosa lautezza</ref>:  coraggiosa larghezza di mezzi;</note>
            <note xml:id="Bricchi_cap22-n40" type="comm" target="quarantana/cap22.xml#c22_12133" targetEnd="quarantana/cap22.xml#c22_12134"><ref rend="bold">da' fondamenti</ref>:  completamente, dall'inizio;</note>
            <note xml:id="Bricchi_cap22-n41" type="comm" target="quarantana/cap22.xml#c22_12212"><ref rend="bold">pensionati</ref>:  pagati;</note>
            <note xml:id="Bricchi_cap22-n42" type="comm" target="quarantana/cap22.xml#c22_12351"><ref rend="bold">tipi</ref>:  caratteri per la stampa;</note>
            <note xml:id="Bricchi_cap22-n43" type="comm" target="quarantana/cap22.xml#c22_12396" targetEnd="quarantana/cap22.xml#c22_12397"><ref rend="bold">studi consumati</ref>:  ricchi di conoscenze e di esperienza;</note>
            <note xml:id="Bricchi_cap22-n44" type="comm" target="quarantana/cap22.xml#c22_12400"><ref rend="bold">riputazioni</ref>:  fama, rinomanza;</note>
            <note xml:id="Bricchi_cap22-n45" type="comm" target="quarantana/cap22.xml#c22_11836"><ref rend="bold">sapiente</ref>:  saggio;</note>
            <note xml:id="Bricchi_cap22-n46" type="comm" target="quarantana/cap22.xml#c22_12471"><ref rend="bold">commercio</ref>:  corrispondenza, rapporti;</note>
            <note xml:id="Bricchi_cap22-n47" type="comm" target="quarantana/cap22.xml#c22_12591"><ref rend="bold">libreria</ref>:  biblioteca;</note>
            <note xml:id="Bricchi_cap22-n48" type="comm" target="quarantana/cap22.xml#c22_12671"><ref rend="bold">concorrenti</ref>:  persone che si recavano sul posto;</note>
            <note xml:id="Bricchi_cap22-n49" type="comm" target="quarantana/cap22.xml#c22_12744" targetEnd="quarantana/cap22.xml#c22_12748"><ref rend="bold">fino a un certo segno</ref>:  fino a un certo punto.</note>
            <note xml:id="Bricchi_cap22-n50" type="comm" target="quarantana/cap22.xml#c22_12909" targetEnd="quarantana/cap22.xml#c22_12915"><ref rend="bold">teneva... per un dovere</ref>:  considerava un dovere;</note>
            <note xml:id="Bricchi_cap22-n51" type="comm" target="quarantana/cap22.xml#c22_12926"><ref rend="bold">consentanei</ref>:  in accordo;</note>
            <note xml:id="Bricchi_cap22-n52" type="comm" target="quarantana/cap22.xml#c22_13030"><ref rend="bold">vessazione</ref>:  violenza, prepotenza;</note>
            <note xml:id="Bricchi_cap22-n53" type="comm" target="quarantana/cap22.xml#c22_13047"><ref rend="bold">convenevolmente</ref>:  in modo conveniente e decoroso.</note>
            <note xml:id="Bricchi_cap22-n54" type="comm" target="quarantana/cap22.xml#c22_13154" targetEnd="quarantana/cap22.xml#c22_13156"><ref rend="bold">Di facile abbordo</ref>:  facilmente raggiungibile, alla mano;</note>
            <note xml:id="Bricchi_cap22-n55" type="comm" target="quarantana/cap22.xml#c22_13194" targetEnd="quarantana/cap22.xml#c22_13196"><ref rend="bold">ne quid nimis</ref>:  niente di troppo;</note>
            <note xml:id="Bricchi_cap22-n56" type="comm" target="quarantana/cap22.xml#c22_10874"><ref rend="bold">salvatico</ref>:  selvaggio;</note>
            <note xml:id="Bricchi_cap22-n57" type="comm" target="quarantana/cap22.xml#c22_13257"><ref rend="bold">stomacosi</ref>:  sgradevoli, ripugnanti;</note>
            <note xml:id="Bricchi_cap22-n58" type="comm" target="quarantana/cap22.xml#c22_13284"><ref rend="bold">ripiego</ref>:  giustificazione;</note>
            <note xml:id="Bricchi_cap22-n59" type="comm" target="quarantana/cap22.xml#c22_13458"><ref rend="bold">moti</ref>:  sentimenti;</note>
            <note xml:id="Bricchi_cap22-n60" type="comm" target="quarantana/cap22.xml#c22_13474"><ref rend="bold">conclavi</ref>:  le adunanze dei cardinali chiamati a eleggere il nuovo Papa;</note>
            <note xml:id="Bricchi_cap22-n61" type="comm" target="quarantana/cap22.xml#c22_12097"><ref rend="bold">concetto</ref>:  idea, convinzione;</note>
            <note xml:id="Bricchi_cap22-n62" type="comm" target="quarantana/cap22.xml#c22_13577" targetEnd="quarantana/cap22.xml#c22_13581"><ref rend="bold">si scusava a tutto potere</ref>:  evitava con ogni mezzo a sua disposizione.</note>
            <note xml:id="Bricchi_cap22-n63" type="comm" target="quarantana/cap22.xml#c22_13594"><ref rend="bold">zelatori</ref>:  assidui ricercatori;</note>
            <note xml:id="Bricchi_cap22-n64" type="comm" target="quarantana/cap22.xml#c22_13752"><ref rend="bold">ricevuta</ref>:  accolta acriticamente;</note>
            <note xml:id="Bricchi_cap22-n65" type="comm" target="quarantana/cap22.xml#c22_14104"><ref rend="bold">cicalar</ref>:  «Parlar molto di cose frivole annoiando la gente» (Giorgini-Broglio).</note>
          </div>
    </body>
  </text>
</TEI>
