<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher />
        <pubPlace>Porvoo</pubPlace>
        <date>1910</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>Kihlautuneet: Historiallinen romaani</title>
          <editor>Angelini, Cesare</editor>
          <pubPlace>Porvoo</pubPlace>
          <publisher />
          <date>1910</date>
          <respStmt>
            <resp>Translated by</resp>
            <persName>Jalmari Hahl</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione</p>
    </encodingDesc>
  </teiHeader>
  <text>
    <body>
      <div xml:id="finnish_1910_cap34">
        <note xml:id="finnish_1910_cap34-n1" type="comm" target="quarantana/cap34.xml#c34_10001" targetEnd="quarantana/cap34.xml#c34_10042">Renzo oli kuullut yleisesti kerrottavan, että kaupunkiin-pääsyn suhteen oli olemassa hyvin ankaroita sääntöjä, jotka kielsivät kaupunkiin sisälle astumasta jokaisen, jolla ei ollut terveydentodistusta, mutta, että itse teossa sinne saattoi päästä hyvin helposti, kun vaan osasi löytää oikean menettelytavan ja hyväkseen käyttää sopivaa hetkeä. </note>
        <note xml:id="finnish_1910_cap34-n2" type="comm" target="quarantana/cap34.xml#c34_10043" targetEnd="quarantana/cap34.xml#c34_10110">Ja näin todella oli laita. Sivuutamme ne yleiset syyt, joiden vuoksi näinä aikoina jokaista käskyä sangen vähän noudatettiin; sivuutamme ne erityiset määräykset, jotka saattoivat juuri tämän käskyn täyttämisen niin vaikeaksi. Huomautamme ainoastaan, että Milano jo oli joutunut niin ahtaaseen tilaan, ettei enää käsitetty, mitä hyödyttäisi sitä suojella, ja miltä sitä oikeastaan suojeltaisiin. Ja jokainen, joka sinne ulkoa tuli, saattoi pikemmin näyttää huolimattomalta omasta terveydestään kuin vaaralliselta asukkaiden terveydelle. </note>
        <note xml:id="finnish_1910_cap34-n3" type="comm" target="quarantana/cap34.xml#c34_10111" targetEnd="quarantana/cap34.xml#c34_10147">Näiden tietojen nojalla Renzo päätti yrittää sisälle kaupunkiin ensi portista, joka sattui hänen eteensä. Jos siellä kohtaisi vaikeuksia, hän päätti kulkea ulkopuolella, muuria pitkin, kunnes löytäisi toisen portin, mistä pääsy olisi helpompi. </note>
        <note xml:id="finnish_1910_cap34-n4" type="comm" target="quarantana/cap34.xml#c34_10148" targetEnd="quarantana/cap34.xml#c34_10158">Herra tietää, kuinka monta porttia hän kuvitteli Milanossa olevan. </note>
        <note xml:id="finnish_1910_cap34-n5" type="comm" target="quarantana/cap34.xml#c34_10159" targetEnd="quarantana/cap34.xml#c34_10191">Saavuttuaan siis lähelle kaupunginmuuria, hän pysähtyi katselemaan ympärilleen, kuten ihminen ainakin, joka ei tiedä, minnepäin kääntyä, ja joka näyttää odottavan ja hakevan jotain viittausta jokaiselta eteensattuvalta seikalta. </note>
        <note xml:id="finnish_1910_cap34-n6" type="comm" target="quarantana/cap34.xml#c34_10192" targetEnd="quarantana/cap34.xml#c34_10248">Mutta oikealla ja vasemmalla hän ei nähnyt muuta kuin kaksi mutkaisen kadun pätkää eikä vastapäätä muuta kuin kaupunginmuuria; ei missään merkkiäkään elävistä olennoista, lukuunottamatta ylhäällä olevasta vallinkohdasta nousevaa paksua ja mustaa savupylvästä, joka ylemmäksi noustuaan leveni ja kiertyi laajoiksi pyöriäisiksi, mitkä sitten haihtuivat levossa olevaan harmaaseen ilmaan. </note>
        <note xml:id="finnish_1910_cap34-n7" type="comm" target="quarantana/cap34.xml#c34_10249" targetEnd="quarantana/cap34.xml#c34_10277">Ne olivat vaatteita, vuoteita ja muita ruton saastuttamia huonekaluja, joita poltettiin. Näin kolkkoja rovioita sytytettiin alinomaa, ei ainoastaan siihen, vaan myös eri kohtiin muuria. </note>
        <note xml:id="finnish_1910_cap34-n8" type="comm" target="quarantana/cap34.xml#c34_10278" targetEnd="quarantana/cap34.xml#c34_10328">Sää oli synkkä, ilma raskas, taivas kauttaaltaan pilven tai tasaisen usvan peitossa, joka näytti kieltävän auringonpaisteen, lupaamatta sadetta. Ympäröivä maaseutu oli osaksi viljelemätöntä ja kaikkialla kuihtunutta. Kasvullisuus surkastunut, kellastuneilla ja nuokkuvilla lehdillä ei ainoatakaan kastepisaraa. </note>
        <note xml:id="finnish_1910_cap34-n9" type="comm" target="quarantana/cap34.xml#c34_10329" targetEnd="quarantana/cap34.xml#c34_10356">Tämän lisäksi tuo yksinäisyys, tuo hiljaisuus niin lähellä suurta kaupunkia, lisäsivät uuden hämmästyksen Renzon levottomuuteen ja saattoivat kaikki hänen ajatuksensa synkemmiksi. </note>
        <note xml:id="finnish_1910_cap34-n10" type="comm" target="quarantana/cap34.xml#c34_10357" targetEnd="quarantana/cap34.xml#c34_10386">Seisottuaan siinä jonkun aikaa epäröivänä, hän läksi umpimähkään astumaan oikealle, kulkien näin tietämättään Uudelle portille, jota ei voinut nähdä, se kun oli ulkonevan muurivarustuksen peitossa. </note>
        <note xml:id="finnish_1910_cap34-n11" type="comm" target="quarantana/cap34.xml#c34_10387" targetEnd="quarantana/cap34.xml#c34_10407">Muutaman askeleen jälkeen hän alkoi kuulla kulkusten kilinää, joka herkesi ja uudelleen alkoi aina hetken kuluttua, ja lisäksi muutamia ihmisääniä. </note>
        <note xml:id="finnish_1910_cap34-n12" type="comm" target="quarantana/cap34.xml#c34_10408" targetEnd="quarantana/cap34.xml#c34_10469">Hän astui eteenpäin, ja kuljettuaan muurivarustuksen kulman ympäri, ensimäinen seikka, mikä ilmeni hänen katseilleen, oli pieni puukoppi pahainen ja tämän kopin ovella vahtisotamies, joka väsyneen ja välinpitämättömän näköisenä nojasi musketti-pyssyynsä. Takana oli paaluaitaus, ja sen takana portti, nimittäin kaksi muurinpätkää, katos päällä, portinpuoliskoja suojaamassa; nämä olivat, kuten myös paaluaitauksen ovi, selkiselällään. </note>
        <note xml:id="finnish_1910_cap34-n13" type="comm" target="quarantana/cap34.xml#c34_10470" targetEnd="quarantana/cap34.xml#c34_10492">Mutta juuri aukon kohdalla oli maassa kolkko este: paarit, joille kaksi monattoa asetti miesparkaa, kuljettaakseen hänet pois. </note>
        <note xml:id="finnish_1910_cap34-n14" type="comm" target="quarantana/cap34.xml#c34_10493" targetEnd="quarantana/cap34.xml#c34_10505">Tämä oli tullivirkamiesten esimies, jossa vähää ennen oli huomattu ruttoa. </note>
        <note xml:id="finnish_1910_cap34-n15" type="comm" target="quarantana/cap34.xml#c34_10506" targetEnd="quarantana/cap34.xml#c34_10539">Renzo pysähtyi odottamaan toimituksen loppua. Kun kulkue oli poistunut, eikä kukaan tullut porttia sulkemaan, tuntui hetki hänestä otolliselta, ja hän riensi joutuin portille. Mutta vahtisotamies huusi hänelle tuiman näköisenä: Hoi. </note>
        <note xml:id="finnish_1910_cap34-n16" type="comm" target="quarantana/cap34.xml#c34_10540" targetEnd="quarantana/cap34.xml#c34_10559">Renzo pysähtyi taas, iski hänelle silmää ja otti esiin hopeaisen puoli-dukaatin, jota näytti hänelle. </note>
        <note xml:id="finnish_1910_cap34-n17" type="comm" target="quarantana/cap34.xml#c34_10560" targetEnd="quarantana/cap34.xml#c34_10595">Sotamies, jolla jo oli ollut rutto, tai joka sitä pelkäsi vähemmin kuin mitä piti puoli-dukaateista, viittasi Renzolle, että hän viskaisi tuon rahansa maahan. Ja nähtyään sen nopeasti kiitävän jalkojensa juureen, hän mutisi: — Pujahda nopeasti sisälle. </note>
        <note xml:id="finnish_1910_cap34-n18" type="comm" target="quarantana/cap34.xml#c34_10596" targetEnd="quarantana/cap34.xml#c34_10639">Renzo ei antanut sanoa sitä itselleen useita kertoja. Hän kulki paaluaitaus-aukosta, hän kulki portista sisään ja astui edelleen, ilman että kukaan häntä huomasi tai oli huomaavinaan. Mutta astuttuaan noin neljäkymmentä askelta, hän kuuli toisen hoi-huudon, joka lähti tullivirkamiehen suusta. </note>
        <note xml:id="finnish_1910_cap34-n19" type="comm" target="quarantana/cap34.xml#c34_10640" targetEnd="quarantana/cap34.xml#c34_10702">Tällä kertaa Renzo ei ollut kuulevinaan, ja edes kääntymättä hän joudutti askeleitaan. — Hoi, huusi uudelleen tullivirkamies, mutta ääni ilmaisi enemmän kärsimättömyyttä kuin päättäväistä tottelemisen vaatimusta. Ja kun häntä ei toteltu, hän kohotti hartioitaan ja palasi koppiinsa, hän kun nähtävästi kernaammin pysyi matkan päässä ohikulkijoista, kuin tiedusteli heidän asioitaan. </note>
        <note xml:id="finnish_1910_cap34-n20" type="comm" target="quarantana/cap34.xml#c34_10703" targetEnd="quarantana/cap34.xml#c34_10733">Tästä portista alkava katu johti silloin, kuten nytkin, suoraa päätä kanavalle, nimeltä "Laivurinkanava". Sitä reunustivat molemmin puolin pensasaidat, vihannespuutarhain aidat, kirkot, luostarit ja muutamat asuintalot. </note>
        <note xml:id="finnish_1910_cap34-n21" type="comm" target="quarantana/cap34.xml#c34_10734" targetEnd="quarantana/cap34.xml#c34_10758">Tämän kadun päässä ja keskellä kanavan laitaa kulkevaa katua, kohosi risti, Pyhän Eusebiuksen risti. </note>
        <note xml:id="finnish_1910_cap34-n22" type="comm" target="quarantana/cap34.xml#c34_10759" targetEnd="quarantana/cap34.xml#c34_10770">Kuinka tarkasti Renzo tähystelikin ympärillensä, hän ei nähnyt muuta kuin tämän ristin. </note>
        <note xml:id="finnish_1910_cap34-n23" type="comm" target="quarantana/cap34.xml#c34_10771" targetEnd="quarantana/cap34.xml#c34_10807">Saavuttuaan kadunristeykseen, joka on melkein tämän kadun puolivälissä, ja katsoessaan oikealle ja vasemmalle, hän huomasi Pyhän Teresan kadulla, oikealla, porvarin, joka tuli suoraa päätä häntä kohti. — Vihdoinkin kristitty ihminen! hän virkkoi itsekseen. </note>
        <note xml:id="finnish_1910_cap34-n24" type="comm" target="quarantana/cap34.xml#c34_10808" targetEnd="quarantana/cap34.xml#c34_10830">Ja hän poikkesi heti tuolle kadulle, aikoen kysyä mieheltä tietä. </note>
        <note xml:id="finnish_1910_cap34-n25" type="comm" target="quarantana/cap34.xml#c34_10831" targetEnd="quarantana/cap34.xml#c34_10863">Kun tämä oli huomannut muukalaisen, hän mitteli häntä katseillaan kaukaa, ollen hyvin epäluuloisen näköinen; ja hänen epäluulonsa kiihtyi, kun hän huomasi, ettei vastaantulija kulkenut omia teitään, vaan että ohjasi askeleensa suoraa päätä häntä kohti. </note>
        <note xml:id="finnish_1910_cap34-n26" type="comm" target="quarantana/cap34.xml#c34_10864" targetEnd="quarantana/cap34.xml#c34_10895">Tultuaan lähelle, Renzo otti lakin päästään, kuten kohtelias vuoristolainen ainakin, pani lakkinsa vasempaan käteensä, asetti oikean kätensä sen kuvun alle ja meni suoraan tuntemattoman luo. </note>
        <note xml:id="finnish_1910_cap34-n27" type="comm" target="quarantana/cap34.xml#c34_10896" targetEnd="quarantana/cap34.xml#c34_10924">Mutta tämä mulkoili pahasti silmillään, peräytyi pari askelta, kohotti nystyräsauvaansa, jonka päässä olevaa rautanuppia heilutti Renzoa kohti ja huusi: — Pois tieltä, pois tieltä! </note>
        <note xml:id="finnish_1910_cap34-n28" type="comm" target="quarantana/cap34.xml#c34_10925" targetEnd="quarantana/cap34.xml#c34_10976">— No, no, huusi nuori mies vuorostaan. Ja hän peitti taas päänsä. Ja kun hän ei mistään hinnasta, kuten sittemmin asiata kertoessaan mainitsi, tällä hetkellä tahtonut nostaa riitaa, hän käänsi selkänsä tälle mörröttäjälle ja jatkoi matkaansa samaa katua pitkin. </note>
        <note xml:id="finnish_1910_cap34-n29" type="comm" target="quarantana/cap34.xml#c34_10977" targetEnd="quarantana/cap34.xml#c34_10991">Porvari astui niinikään edelleen omaan suuntaansa, vallan väristen ja joka hetki kääntyen katsomaan taaksensa. </note>
        <note xml:id="finnish_1910_cap34-n30" type="comm" target="quarantana/cap34.xml#c34_10992" targetEnd="quarantana/cap34.xml#c34_11043">Ja saavuttuaan kotiansa, hän kertoi, miten myrkkyvoitelija oli lähestynyt häntä nöyrän ja lempeän näköisenä, mutta samalla inhoittavan petturin ilme kasvoilla ja voidepönttö tai myrkkyjauhe-rasia — hän ei varmasti tietänyt kumpi — kädessä piiloitettuna lakinkuvun alle, voidakseen paremmin suorittaa vehkeensä, mutta että hän oli osannut pitää tuon konnan matkan päässä. </note>
        <note xml:id="finnish_1910_cap34-n31" type="comm" target="quarantana/cap34.xml#c34_11044" targetEnd="quarantana/cap34.xml#c34_11061">— Jos hän olisi astunut vielä askeleen minua lähemmäksi, olisin lyönyt häntä kepilläni vasten naamaa, ennenkuin hän olisi ehtinyt minua voidella, tuo ilkiö! </note>
        <note xml:id="finnish_1910_cap34-n32" type="comm" target="quarantana/cap34.xml#c34_11062" targetEnd="quarantana/cap34.xml#c34_11094">Onnettomuudeksi olimme syrjäisessä paikassa, sillä jos olisimme olleet keskellä Milanoa, olisin kutsunut väkeä saapuville ja olisin pyytänyt yhdessä vangitsemaan tuon lurjuksen, ja ihan varmaan hänellä olisi ollut nuo pirun vehkeet hatussa. </note>
        <note xml:id="finnish_1910_cap34-n33" type="comm" target="quarantana/cap34.xml#c34_11095" targetEnd="quarantana/cap34.xml#c34_11134">Mutta siellä, kahdenkesken, oli minun pakko tyytyä hänen pelkkään peloittamiseensa, panematta itseäni vaaralle alttiiksi. Sillä hyppysellinen jauhetta on helposti viskattu; ja noilla heittiöillä on erityinen taito: ja lisäksi itse piru on heidän puolellaan. </note>
        <note xml:id="finnish_1910_cap34-n34" type="comm" target="quarantana/cap34.xml#c34_11135" targetEnd="quarantana/cap34.xml#c34_11145">Nyt hän epäilemättä kiertelee Milanon katuja: Herra sen tietää, mitä tuhoja hän aikaansaa! </note>
        <note xml:id="finnish_1910_cap34-n35" type="comm" target="quarantana/cap34.xml#c34_11146" targetEnd="quarantana/cap34.xml#c34_11186">Ja niin kauan kuin eli, ja sitä kesti monta vuotta, hän aina puhuttaessa myrkkyvoitelijoista, toisti kertomuksensa ja lisäsi: — Ne, jotka vielä väittävät, ettei se ollut totta, älkööt tulkokaan sitä minulle sanomaan; sillä sellaista täytyy omin silmin nähdä! </note>
        <note xml:id="finnish_1910_cap34-n36" type="comm" target="quarantana/cap34.xml#c34_11187" targetEnd="quarantana/cap34.xml#c34_11258">Renzo ei aavistanutkaan minkä vaaran oli välttänyt, ja ollen enemmän vihan kuin pelon valtaamana, hän astuessaan ajatteli tuota omituista kohtelua ja saattoi lopulta osapuilleen kuvitella, mitä tuntematon hänestä oli ajatellut. Mutta tämä seikka tuntui hänestä niin järjettömältä, että päätti tuon henkilön olleen puolihullun. — Alku on huono, hän ajatteli; tuntuu siltä, kuin minulla täällä Milanossa olisi turmiontähti. </note>
        <note xml:id="finnish_1910_cap34-n37" type="comm" target="quarantana/cap34.xml#c34_11259" targetEnd="quarantana/cap34.xml#c34_11276">Kun astun sisälle, kaikki käy onnellisesti; mutta kun sitten olen täällä, ovat ikävyydet heti valmiina minua odottamassa. </note>
        <note xml:id="finnish_1910_cap34-n38" type="comm" status="insertion">Mutta yhtäkaikki. </note>
        <note xml:id="finnish_1910_cap34-n39" type="comm" target="quarantana/cap34.xml#c34_11277" targetEnd="quarantana/cap34.xml#c34_11293">Jumalan avulla … jos löydän … jos minun onnistuu löytää … niin hui hai! ei tämä kaikki merkitse mitään. </note>
        <note xml:id="finnish_1910_cap34-n40" type="comm" target="quarantana/cap34.xml#c34_11294" targetEnd="quarantana/cap34.xml#c34_11316">Saavuttuaan sillalle, hän kääntyi epäröimättä Pyhän Markuksen kadulle, se kun hänestä näytti johtavan keskikaupungille. </note>
        <note xml:id="finnish_1910_cap34-n41" type="comm" target="quarantana/cap34.xml#c34_11317" targetEnd="quarantana/cap34.xml#c34_11361">Astuessaan eteenpäin, hän katsoi sinne tänne, eikö näkisi yhtään ihmisolentoa. Mutta hän ei nähnyt muuta kuin muodottoman ruumiin, joka makasi sen pienen ojan pohjalla, mikä jonkun matkan kulkee noiden muutamien — silloin vielä harvempien — talojen ja kadun välillä. </note>
        <note xml:id="finnish_1910_cap34-n42" type="comm" target="quarantana/cap34.xml#c34_11362" targetEnd="quarantana/cap34.xml#c34_11403">Astuttuaan tämän kohdan ohi, hän kuuli huutoja, jotka tuntuivat tarkoittavan häntä. Kun hän katsoi sinnepäin, hän näki erillään olevan majan kuistilla köyhän vaimon, kokonainen parvi lapsia ympärillään. Vaimo huusi hänelle toistamiseen ja viittasi hänelle kädellään lähestymään. </note>
        <note xml:id="finnish_1910_cap34-n43" type="comm" target="quarantana/cap34.xml#c34_11404" targetEnd="quarantana/cap34.xml#c34_11434">Hän riensi sinne, ja kun oli tullut lähelle, tuo vaimo virkkoi: — Hyvä nuori mies, rakkaiden vainajienne nimessä, olkaa niin armelias ja menkää ilmoittamaan tarkastajalle, että meidät on unhoitettu tänne. </note>
        <note xml:id="finnish_1910_cap34-n44" type="comm" target="quarantana/cap34.xml#c34_11435" targetEnd="quarantana/cap34.xml#c34_11465">Meidät on suljettu taloon epäiltyinä sentähden, että miesparkani kuoli. Ovemme on naulittu kiinni, kuten näette. Ja eilisaamun jälkeen ei kukaan ole tullut tuomaan meille ruokaa. </note>
        <note xml:id="finnish_1910_cap34-n45" type="comm" target="quarantana/cap34.xml#c34_11466" targetEnd="quarantana/cap34.xml#c34_11490">Näin moneen tuntiin, kuin olen seisonut tässä, en ole tavannut ainoatakaan kristittyä, joka tekisi minulle tämän laupeuden työn; ja nämä viattomat pienokaisraukat ovat kuolemaisillaan nälkään. </note>
        <note xml:id="finnish_1910_cap34-n46" type="comm" target="quarantana/cap34.xml#c34_11491" targetEnd="quarantana/cap34.xml#c34_11514">— Nälkään? huudahti Renzo; ja pistettyään heti kätensä taskuihin hän niistä veti esiin nuo kaksi leipää: — Laskekaa sieltä minulle jotain alas, niin että voi hinata ne teille ylös. </note>
        <note xml:id="finnish_1910_cap34-n47" type="comm" target="quarantana/cap34.xml#c34_11515" targetEnd="quarantana/cap34.xml#c34_11538">— Jumala teitä siitä palkitkoon; odottakaa hetkinen, sanoi tuo nainen. Ja hän meni noutamaan koria ja nyöriä, laskeakseen ne alas, ja niin hän sitten tekikin. </note>
        <note xml:id="finnish_1910_cap34-n48" type="comm" target="quarantana/cap34.xml#c34_11539" targetEnd="quarantana/cap34.xml#c34_11584">Tällöin Renzon mieleen johtuivat ne leivät, jotka ensi käynnillään Milanossa oli löytänyt ristin juurella ja hän ajatteli: — Tämä nyt on korvaus ja ehkä parempi, kuin jos olisin kohdannut oikean omistajan; sillä tämä nyt todella on armeliaisuuden teko. </note>
        <note xml:id="finnish_1910_cap34-n49" type="comm" target="quarantana/cap34.xml#c34_11585" targetEnd="quarantana/cap34.xml#c34_11622">— Mitä tulee tarkastajaan, josta puhutte minulle, kunnon vaimo, hän sitten sanoi laskiessaan leivät pieneen koriin, en saata tehdä mitään hyväksenne; sillä tunnustaakseni teille totuuden, olen täällä muukalainen, enkä ollenkaan tunne tätä kaupunkia. </note>
        <note xml:id="finnish_1910_cap34-n50" type="comm" target="quarantana/cap34.xml#c34_11623" targetEnd="quarantana/cap34.xml#c34_11639">Mutta jos kohtaan jonkun henkilön, joka näyttää hieman ystävälliseltä ja inhimilliseltä, niin, että hänen kanssaan voi puhua, sanon sen kyllä hänelle. </note>
        <note xml:id="finnish_1910_cap34-n51" type="comm" target="quarantana/cap34.xml#c34_11640" targetEnd="quarantana/cap34.xml#c34_11657">Vaimo pyysi häntä moneen kertaan tekemään siten ja mainitsi sen kadun nimen, niin että Renzo saattoi neuvoa sinne menemään. </note>
        <note xml:id="finnish_1910_cap34-n52" type="comm" target="quarantana/cap34.xml#c34_11658" targetEnd="quarantana/cap34.xml#c34_11673">— Tekin, virkkoi Renzo, luulemma, voisitte tehdä minulle palveluksen, osoittaa oikeata ihmisrakkautta, ilman että se teitä häiritsisi. </note>
        <note xml:id="finnish_1910_cap34-n53" type="comm" target="quarantana/cap34.xml#c34_11674" targetEnd="quarantana/cap34.xml#c34_11689">Voisitteko sanoa minulle, missä on korkeiden aatelisten täällä Milanossa omistama talo, jossa asuu ———n perhe? </note>
        <note xml:id="finnish_1910_cap34-n54" type="comm" target="quarantana/cap34.xml#c34_11690" targetEnd="quarantana/cap34.xml#c34_11705">— Tiedän, että täällä on sellainen talo, vastasi vaimo. Mutta enpä totisesti tiedä, missä se on. </note>
        <note xml:id="finnish_1910_cap34-n55" type="comm" target="quarantana/cap34.xml#c34_11706" targetEnd="quarantana/cap34.xml#c34_11716">Kun kuljette tästä tuonnepäin kaupungille, luultavasti kohtaatte jonkun, joka sen teille osoittaa. </note>
        <note xml:id="finnish_1910_cap34-n56" type="comm" target="quarantana/cap34.xml#c34_11717" targetEnd="quarantana/cap34.xml#c34_11723">Mutta muistakaa hänelle puhua meistäkin. </note>
        <note xml:id="finnish_1910_cap34-n57" type="comm" target="quarantana/cap34.xml#c34_11724" targetEnd="quarantana/cap34.xml#c34_11730">— Olkaa huoleti, sanoi Renzo; ja hän jatkoi matkaansa. </note>
        <note xml:id="finnish_1910_cap34-n58" type="comm" target="quarantana/cap34.xml#c34_11731" targetEnd="quarantana/cap34.xml#c34_11774">Joka askeleella hän kuuli kasvavan ja lähestyvän melun, jota jo oli alkanut kuulla seisoessaan siinä keskustellen; rattaiden räminää ja hevosenkavion kopsetta, joihin sekaantui kellojen kilinää ja silloin tällöin piiskan läimäyksiä ja melukasta huutoa. </note>
        <note xml:id="finnish_1910_cap34-n59" type="comm" target="quarantana/cap34.xml#c34_11775" targetEnd="quarantana/cap34.xml#c34_11780">Hän katsoi eteensä, mutta ei huomannut mitään. </note>
        <note xml:id="finnish_1910_cap34-n60" type="comm" target="quarantana/cap34.xml#c34_11781" targetEnd="quarantana/cap34.xml#c34_11826">Mutta saavuttuaan tuon mutkikkaan kadun päähän, hän äkkiä astui Pyhän Markuksen torille, missä hänen huomionsa ensiksi kiintyi kahteen pystyssä olevaan pölkkyyn, joissa oli kiinni nuora ja väkipyöriä. Ja ennen pitkää hän tunsi tämän noina aikoina niin tavalliseksi kammoittavaksi kidutuskoneeksi. </note>
        <note xml:id="finnish_1910_cap34-n61" type="comm" target="quarantana/cap34.xml#c34_11827" targetEnd="quarantana/cap34.xml#c34_11885">Se oli pystytetty tuohon paikkaan, eikä yksistään siihen, vaan kaikille toreille ja leveähköille kaduille, jotta joka kaupunginkorttelin valtuutetut, joilla oli hallussaan mitä mielivaltaisin oikeus rangaista, välittömästi voisivat sitä käyttää, kunhan kuka vaan heistä näyttäisi olevan syyllinen. Tällaisia olivat taloihin suljetut, jotka lähtivät ulos, alemmat virkamiehet, jotka eivät täyttäneet velvollisuuksiaan, tai kuka muu tahansa. </note>
        <note xml:id="finnish_1910_cap34-n62" type="comm" target="quarantana/cap34.xml#c34_11886" targetEnd="quarantana/cap34.xml#c34_11907">Kidutus oli noita tuon ajan määrättömiä ja tehottomia parannuskeinoja, joita ylen tuhlaillen käytettiin. </note>
        <note xml:id="finnish_1910_cap34-n63" type="comm" target="quarantana/cap34.xml#c34_11908" targetEnd="quarantana/cap34.xml#c34_11999">Katsellessaan noita kidutusvehkeitä ja tuumiessaan, miksi ne oli asetettu tähän paikkaan, Renzo kuulee melun lähenemistään lähenevän ja näkee äkkiä ilmaantuvan kirkon kulman takaa miehen, joka heiluttaa kelloa. Se oli varoittaja; ja hänen takanaan kaksi hevosta, jotka ojentaen kaulaansa ja raskaasti laahustellen jalkojaan vaivaloisesti pääsivät eteenpäin. Hevoset vetivät ruumisvaunuja, ja näiden jälkeen tulivat toiset vaunut, sitten toiset, ja vieläkin toiset. Siellä täällä monattoja, jotka kulkien hevosten vieressä kiihoittivat niitä ruoskilla, suippokärkisillä sauvoilla ja kirouksilla. </note>
        <note xml:id="finnish_1910_cap34-n64" type="comm" target="quarantana/cap34.xml#c34_12000" targetEnd="quarantana/cap34.xml#c34_12073">Suurin osa noista ruumiista olivat paljaita, muutamat käärityt repaleisiin liinoihin, kasattuina ja sullottuina sekaisin kuin yhteenkietoutuneet käärmeet, jotka hitaasti kääriytyvät auki kevätlämmön tullessa. Sillä joka kerta kuin vaunut hätkähtivät tai tärisivät, näki noiden kolkkojen kasojen värähtelevän ja joutuvan ruman näköiseen epäjärjestykseen, päiden roikkuvan ja heiluvan, neitosten tukkien valuvan hajalle, käsivarsien heilahtavan pyörille, täten osoittaen jo kauhistuneille katseille, miten tällainen näky saattoi käydä vielä surkuteltavammaksi ja inhoittavammaksi. </note>
        <note xml:id="finnish_1910_cap34-n65" type="comm" target="quarantana/cap34.xml#c34_12074" targetEnd="quarantana/cap34.xml#c34_12093">Nuori mies oli pysähtynyt torin kulmaan lähelle kanavan rintanojaa ja rukoili tällävälin noiden tuntemattomien vainajien puolesta. </note>
        <note xml:id="finnish_1910_cap34-n66" type="comm" target="quarantana/cap34.xml#c34_12094" targetEnd="quarantana/cap34.xml#c34_12107">Äkkiä kauhea ajatus välkähti hänen mielessään. — Ehkä tuossa, yhdessä muiden kanssa, noiden ruumiiden alla… Oi, Herra! </note>
        <note xml:id="finnish_1910_cap34-n67" type="comm" target="quarantana/cap34.xml#c34_12108" targetEnd="quarantana/cap34.xml#c34_12120">Suo, ettei niin olisi! Vapauta minut tästä kauheasta ajatuksesta! </note>
        <note xml:id="finnish_1910_cap34-n68" type="comm" target="quarantana/cap34.xml#c34_12121" targetEnd="quarantana/cap34.xml#c34_12149">Kun ruumissaatto oli kulkenut ohi, Renzo lähti liikkeelle, meni halki torin, poiketen vasemmalle kanavan ääressä kulkevalle kadulle, ilman muuta syytä tähän päätökseen, kuin se, että ruumissaatto oli poistunut vastakkaiseen suuntaan. </note>
        <note xml:id="finnish_1910_cap34-n69" type="comm" target="quarantana/cap34.xml#c34_12150" targetEnd="quarantana/cap34.xml#c34_12175">Astuttuaan muutaman askeleen kirkon sivulta kanavalle, hän huomasi oikealla Marcellino-sillan. Tämän yli hän kulki ja saapui kapeata käytävää myöten Borgo Nuovoon. </note>
        <note xml:id="finnish_1910_cap34-n70" type="comm" target="quarantana/cap34.xml#c34_12176" targetEnd="quarantana/cap34.xml#c34_12227">Ja kun hän yhä katseli ympärilleen, löytääkseen jonkun, jolta olisi voinut saada haluamiaan tietoja, hän näki kadun päässä papin, jolla oli mekko yllä ja keppi kädessä; tämä pappi seisoi raoitetun oven pielessä, pää kumarassa ja korva kallistuneena aukkoon päin. Vähän senjälkeen Renzo näki hänen nostavan kätensä siunaukseen. </note>
        <note xml:id="finnish_1910_cap34-n71" type="comm" target="quarantana/cap34.xml#c34_12228" targetEnd="quarantana/cap34.xml#c34_12250">Hän ajatteli, niinkuin todella olikin laita, että tuo pappi juuri oli ripittänyt jonkun; ja hän sanoi itsekseen: — Siinä sopiva mies. </note>
        <note xml:id="finnish_1910_cap34-n72" type="comm" target="quarantana/cap34.xml#c34_12251" targetEnd="quarantana/cap34.xml#c34_12282">Ellei papilla papillisessa virkatoimessaan ole hieman ihmisrakkautta, vähän hyväntahtoisuutta ja kohteliaisuutta, täytyy myöntää, ettei sitä enää ollenkaan ole tässä matoisessa maailmassa! </note>
        <note xml:id="finnish_1910_cap34-n73" type="comm" target="quarantana/cap34.xml#c34_12283" targetEnd="quarantana/cap34.xml#c34_12300">Tällävälin pappi poistui oven luota, astui Renzoa kohti ja pysytteli hyvin varovasti keskellä katua. </note>
        <note xml:id="finnish_1910_cap34-n74" type="comm" target="quarantana/cap34.xml#c34_12301" targetEnd="quarantana/cap34.xml#c34_12331">Kun Renzo enää oli muutaman askeleen päässä hänestä, hän paljasti päänsä ja antoi merkin, että halusi puhua hänen kanssaan, samalla pysähtyen, tahtoen siten osoittaa, ettei aikonut tulla sopimattoman lähelle. </note>
        <note xml:id="finnish_1910_cap34-n75" type="comm" target="quarantana/cap34.xml#c34_12332" targetEnd="quarantana/cap34.xml#c34_12356">Pappikin pysähtyi, asettuen kuuntelemaan, kuitenkin tokaisten sauvan eteensä maahan, ikäänkuin suojaavaksi etuvarustukseksi. </note>
        <note xml:id="finnish_1910_cap34-n76" type="comm" target="quarantana/cap34.xml#c34_12357" targetEnd="quarantana/cap34.xml#c34_12417">Renzo esitti pyyntönsä, jonka pappi täytti, eikä sanonut ainoastaan sen kadun nimen, jonka varrella tuo talo sijaitsi, vaan antoi poikaparalle myös vähän tienohjeita, niitä kun huomasi tarvittavan; hän luetteli käännökset oikealle ja vasemmalle, kirkot ja ristit ja ne muut kuusi tai kahdeksan katua, jotka vielä täytyi kulkea ennenkuin saapui määräpaikkaan. </note>
        <note xml:id="finnish_1910_cap34-n77" type="comm" target="quarantana/cap34.xml#c34_12418" targetEnd="quarantana/cap34.xml#c34_12445">— Jumala suojelkoon teitä terveenä näinä aikoina ja alati, sanoi Renzo. Ja kun pappi hankki lähtöä, hän lisäsi: — Vielä toinen armeliaisuuden työ. Ja hän puhui hänelle unhoitetusta vaimoparasta. </note>
        <note xml:id="finnish_1910_cap34-n78" type="comm" target="quarantana/cap34.xml#c34_12446" targetEnd="quarantana/cap34.xml#c34_12469">Hyvä pappi kiitti häntä siitä, että oli antanut hänelle tilaisuuden tarjota niin tärkeätä apua lähimäiselle; hän sanoi ilmoittavansa seikan asianomaisille ja kulki edelleen. </note>
        <note xml:id="finnish_1910_cap34-n79" type="comm" target="quarantana/cap34.xml#c34_12470" targetEnd="quarantana/cap34.xml#c34_12496">Renzokin alkoi taas astua, tehtyään jäähyväiskumarruksen, ja tiellä hän koetti mielessään toistella saamaansa matkaohjetta, jotta ei hänen olisi pakko uudelleen kysyä tietä. </note>
        <note xml:id="finnish_1910_cap34-n80" type="comm" target="quarantana/cap34.xml#c34_12497" targetEnd="quarantana/cap34.xml#c34_12525">Mutta lukija tuskin saattaa kuvitella, kuinka vaivaloinen tämä tehtävä hänelle oli, ei niin suuresti sen vaikeuden vuoksi, vaan äkkiä heränneen mullistavan mielenliikutuksen tähden. </note>
        <note xml:id="finnish_1910_cap34-n81" type="comm" target="quarantana/cap34.xml#c34_12526" targetEnd="quarantana/cap34.xml#c34_12537">Tuo kadun nimi, tuo tienohje oli saattanut hänet näin ymmälle. </note>
        <note xml:id="finnish_1910_cap34-n82" type="comm" target="quarantana/cap34.xml#c34_12538" targetEnd="quarantana/cap34.xml#c34_12621">Olihan tuo se tieto, jota hän oli toivonut ja pyytänyt, ja jota vailla ei voinut tulla toimeen. Eikä hänelle oltu sanottu mitään, mistä olisi voinut saada synkkää ennettä ja kuitenkin… Tuo hieman selvempi ajatus, että lähellä oli päämäärä, joka oli poistava hänestä suuren epäilyksen, ja jossa saattoi kuulla sanottavan: hän on elossa, tai: hän on kuollut, tuo ajatus oli siihen määrin vallannut hänet, että hän sinä hetkenä mieluummin olisi tahtonut olla hämärässä kaiken suhteen, olla vasta sen matkan alussa, jonka loppu nyt pian oli käsissä. </note>
        <note xml:id="finnish_1910_cap34-n83" type="comm" target="quarantana/cap34.xml#c34_12622" targetEnd="quarantana/cap34.xml#c34_12653">Hän kokosi kuitenkin voimansa ja sanoi itsekseen: — Voi sentään, jos tässä rupean tulemaan lapselliseksi, niin miten sitten käy? Näin rohkaistuna kutakuinkin, hän jatkoi matkaansa, syventyen kaupunkiin. </note>
        <note xml:id="finnish_1910_cap34-n84" type="comm" target="quarantana/cap34.xml#c34_12654" targetEnd="quarantana/cap34.xml#c34_12669">Millaiseen kaupunkiin! Millainen olisikaan ollut, verrattuna silloiseen hetkeen, kuva siitä tilasta, johon kaupunki oli joutunut edellisen vuoden nälänhädän kautta? </note>
        <note xml:id="finnish_1910_cap34-n85" type="comm" target="quarantana/cap34.xml#c34_12670" targetEnd="quarantana/cap34.xml#c34_12695">Sattumalta Renzo juuri sattui kulkemaan kaupunginosan kautta, joka oli kaikkein suurimman tuhon ja muutoksen alaisena. Tarkoitan sitä katuristeyttä, jolla silloin oli nimenä Carrobio di Porta Nuova. </note>
        <note xml:id="finnish_1910_cap34-n86" type="comm" target="quarantana/cap34.xml#c34_12696" targetEnd="quarantana/cap34.xml#c34_12721">Siinä oli silloin keskellä pikkutoria risti, ja vastapäätä ja sen kohdan vieressä, missä nyt on San Francesco di Paolan kirkko, vanha Pyhälle Anastasialle omistettu kirkko. </note>
        <note xml:id="finnish_1910_cap34-n87" type="comm" target="quarantana/cap34.xml#c34_12722" targetEnd="quarantana/cap34.xml#c34_12773">Niin raivokas oli ollut rutto ja siihen jätettyjen ruumiiden levittämä tartunta, että harvojen eloon jääneiden oli ollut pakko muuttaa pois ympäriltä. Tämä yksinäisyys ja avuttomuus oli jo omiaan ohikulkijassa herättämään synkkää alakuloisuutta, mutta siihen liittyi lisäksi useamman kuin yhden aistin tästä uudesta elottomasta asutuksesta vastaanottama kamala ja inhoittava vaikutus. </note>
        <note xml:id="finnish_1910_cap34-n88" type="comm" target="quarantana/cap34.xml#c34_12774" targetEnd="quarantana/cap34.xml#c34_12826">Renzo joudutti askeleitaan, rohkaisten mieltään ajatuksella, ettei päämäärä saattanut olla niin lähellä ja toivoen, että näky ennen hänen perilletuloaan ainakin osaksi oli muuttuva. Ja todella hän vähän matkaa siitä tuli paikkaan, jota kumminkin saattoi sanoa elävien olopaikaksi. Mutta millainen olopaikka, ja millaisia eläviä! </note>
        <note xml:id="finnish_1910_cap34-n89" type="comm" target="quarantana/cap34.xml#c34_12827" targetEnd="quarantana/cap34.xml#c34_12914">Epäluulo ja pelko pitivät kaikki asuntojen ulko-ovet suljettuina, paitsi muutamia, jotka olivat selkiselällään joko sentähden, että kuolema oli tyhjentänyt nämä talot asukkaista, tai että ne väkivaltaisesti oli murrettu auki. Toiset ovet olivat ulkoa kiinninaulitut ja sinetillä varustetut, niissä kun oli joko vainajia tai ruttosairaita. Monet niistä oli merkitty noella tehdyllä ristillä, jotta monattot tiesivät sisällä olevan korjattavia ruumiita. Ja kaikki tämä oli tapahtunut enemmän huvin, kuin muun vuoksi, kun nimittäin paikalle oli osunut joku terveyslautakunnan asiamies tai joku muu virkamies, joka oli saanut päähänsä toimeenpanna määräyksiä tai yksinkertaisesti tehdä kiusaa. </note>
        <note xml:id="finnish_1910_cap34-n90" type="comm" target="quarantana/cap34.xml#c34_12915" targetEnd="quarantana/cap34.xml#c34_12981">Näki kaikkialla matkan varrella ryysyjä ja mitä inhoittavampia tahrattuja siteitä, mädänneitä olkia, ikkunoista ulos viskattuja vuodeliinoja; joskus ruumiita tai äkkiä kadulle kuolleita, jotka oli jätetty siihen kunnes ruumisvaunut kulkivat ohi niitä poiskuljettamaan; toiste näitä ruumiita putoili vaunuista tai viskottiin niitä ulos ikkunoista. Siihen määrin tämän kurjuuden itsepäisyys ja kestäväisyys oli raaistanut mielet ja pannut unhoittamaan kaiken omaistenrakkauden ja yhteiskunnallisen arkaluontoisuuden. </note>
        <note xml:id="finnish_1910_cap34-n91" type="comm" target="quarantana/cap34.xml#c34_12982" targetEnd="quarantana/cap34.xml#c34_13033">Kaikkialla olivat täydelleen vaienneet myymälöiden ja verstaiden melu, ajoneuvojen räminä, kaupustelijoiden huudot, ohikulkijoiden pakinat. Ja varsin harvoin tätä kuolonhiljaisuutta keskeytti muu kuin ruumisvaunujen kolina, kerjäläisten valitukset, sairaiden vaikeroiminen, hurjistuneiden ulvonta ja monattojen huudot. </note>
        <note xml:id="finnish_1910_cap34-n92" type="comm" target="quarantana/cap34.xml#c34_13034" targetEnd="quarantana/cap34.xml#c34_13089">Päivän valjetessa, keskipäivällä ja illalla tuomiokirkon kello antoi merkin erityisten arkkipiispan ehdoittamien rukousten lukemiseen. Tähän kutsuun vastasivat toisten kirkkojen kellot. Ja silloin saattoi nähdä ihmisten asettuvan ikkunoiden ääreen yhteisessä joukossa rukoilemaan. Saattoi kuulla kumeata äänien ja valitusten kohinaa, joka herätti surumielisyyttä, mitä kuitenkin lievensi jonkunlainen lohdutuksen tunne. </note>
        <note xml:id="finnish_1910_cap34-n93" type="comm" target="quarantana/cap34.xml#c34_13090" targetEnd="quarantana/cap34.xml#c34_13154">Tuohon aikaan oli kenties kaksi kolmannesta asujamista muuttanut manalle; suuri osa niistä, jotka vielä elivät, olivat sairaina tai lähteneet kaupungista; ulkoa tulleiden luku oli kuivunut melkein mitättömiin. Ja niiden harvojen joukossa, jotka kulkivat kaduilla, ei olisi sattumaltakaan pitkän matkan varrella kohdannut ainoatakaan, jossa ei olisi huomannut jotain omituista ja sellaista, mikä ei olisi ilmaissut surkeata olojen muutosta. </note>
        <note xml:id="finnish_1910_cap34-n94" type="comm" target="quarantana/cap34.xml#c34_13155" targetEnd="quarantana/cap34.xml#c34_13209">Kaupungin huomattavimpien henkilöiden näki kulkevan ilman kaulusta ja vaippaa, jotka molemmat siihen aikaan välttämättömästi kuuluivat siistiin säätypukuun; papitkin olivat vailla kauhtanaa ja munkit ilman kaapua. Oli yleensä luovuttu jokaisesta pukineesta, joka omilla liehuvilla liepeillään olisi voinut kosketella jotakin tai — mitä kaikkein enimmin pelättiin — tarjota tilaisuutta voitelijoiden vehkeille. </note>
        <note xml:id="finnish_1910_cap34-n95" type="comm" target="quarantana/cap34.xml#c34_13210" targetEnd="quarantana/cap34.xml#c34_13304">Paitsi että näin pyrittiin pukeutumaan niin ahtaisiin ja suppeisiin vaatteisiin kuin suinkin, oli jokaisen puku sangen laiminlyöty ja huolimaton: parrat olivat pitkät parrakkailla, tukatkin olivat pitkät ja hoitamattomat, mikä johtui, kuten tavallisesti, pitkällisen lamaustilan aiheuttamasta välinpitämättömyydestä, mutta myöskin siitä, että parturit olivat joutuneet epäluulonalaisiksi, sittenkuin muudan heistä, Giangiacomo Mora oli saatu kiinni ja tuomittu muka kuuluisana myrkyttäjänä. Tätä nimeä mainittiin kauan paikkakunnalla jokaisen kuuluisan rikoksen yhteydessä, vaikka se olisi ansainnut yleisempää ja kestävämpää säälin aiheuttamaa kuuluisuutta. </note>
        <note xml:id="finnish_1910_cap34-n96" type="comm" target="quarantana/cap34.xml#c34_13305" targetEnd="quarantana/cap34.xml#c34_13357">Useimmat pitivät toisessa kädessään sauvaa, muutamat pistooliakin, uhkaavana varoituksena jokaiselle, joka aikoi tulla liian lähelle; toisessa kädessä hyvänhajuisia pastilleja ja lävekkäitä metalli- tai puupalloja, joiden sisällä oli lääke-etikkaan kasteltuja pesusieniä; näitä he tavantakaa haistelivat tai pitivät lakkaamatta sieramien alla. </note>
        <note xml:id="finnish_1910_cap34-n97" type="comm" target="quarantana/cap34.xml#c34_13358" targetEnd="quarantana/cap34.xml#c34_13391">Muutamat kantoivat kaulassaan pientä pulloa, joka sisälsi vähän elohopeaa, minkä luulivat kykenevän imemään itseensä ja pidättämään kaikki ruton turmiolliset vaikutukset; huolellisesti he sitten moneen kertaan päivän kuluessa vaihtoivat siihen uutta sisällystä. </note>
        <note xml:id="finnish_1910_cap34-n98" type="comm" target="quarantana/cap34.xml#c34_13392" targetEnd="quarantana/cap34.xml#c34_13416">Aateliset eivät ainoastaan liikkuneet kaduilla ilman tavallista seuruettaan, vaan kulkivat myös kori käsivarrella ostamaan tarpeellisia ruokavaroja. </note>
        <note xml:id="finnish_1910_cap34-n99" type="comm" target="quarantana/cap34.xml#c34_13417" targetEnd="quarantana/cap34.xml#c34_13434">Kun sattumalta kaksi ystävää kohtasi toisensa kadulla, he tervehtivät toisiaan kaukaa, tehden toisilleen äänettömiä ja kiirettä ilmaisevia merkkejä. </note>
        <note xml:id="finnish_1910_cap34-n100" type="comm" target="quarantana/cap34.xml#c34_13435" targetEnd="quarantana/cap34.xml#c34_13506">Jokaisella kulkijalla oli täysi työ välttää niitä saastaisia ja kuolettavia esteitä, joita oli hajalla maassa, jopa joskus täyteen sullottuna. Jokainen koetti pysyä keskellä katua, peläten jotain pahempaa likaa tai turmiollisemman taakan voivan pudota ikkunoista päälleen, ja myös peläten myrkky-jauheita, joita sanottiin usein viskattavan ylhäältä ohikulkijain päälle, ja lopuksi vielä peläten itse talojen seiniä, jotka saattoivat olla myrkkyvoiteilla sivellyt. </note>
        <note xml:id="finnish_1910_cap34-n101" type="comm" target="quarantana/cap34.xml#c34_13507" targetEnd="quarantana/cap34.xml#c34_13532">Näin tietämättömyys, joka aiheettomasti oli rohkea ja varovaisuutta noudattava, lisäsi tuskalliseen ahdistukseen uutta ahdistusta ja herätti turhaa kauhistusta, niiden järkevien ja hyödyllisten pelon- ja vaaranalaisuus-tunteiden sijalle, jotka se alussa oli syrjäyttänyt. </note>
        <note xml:id="finnish_1910_cap34-n102" type="comm" target="quarantana/cap34.xml#c34_13533" targetEnd="quarantana/cap34.xml#c34_13598">Tässä olemme antaneet kuvauksen siitä, mikä täällä oli vähimmin kammoittavaa ja surkuteltavaa, nimittäin terveiden ja varakkaiden kaupunginosasta. Niin monen kurjuuden kuvan nähtyämme ja ajatellessamme sitä vielä kammottavampaa, joka meidän on luotava lukijan katseiden eteen, emme nyt pysähdy kuvaamaan sairaita, jotka laahustelivat tai loikoivat kaduilla, köyhiä, lapsia, naisia. </note>
        <note xml:id="finnish_1910_cap34-n103" type="comm" target="quarantana/cap34.xml#c34_13599" targetEnd="quarantana/cap34.xml#c34_13636">Tämä näky oli sellainen, että katsoja epätoivoissaan saattoi pitää jonkunmoisena lohdutuksena sitä, mikä poissaolleiden ja jälkeentulevien mielestä tuntuu onnettomuuden huipulta, nimittäin, että elossaolevien luku oli kuivunut niin vähiin. </note>
        <note xml:id="finnish_1910_cap34-n104" type="comm" target="quarantana/cap34.xml#c34_13637" targetEnd="quarantana/cap34.xml#c34_13679">Keskellä tätä hävitystä Renzo jo oli kulkenut melkoisen osan matkaansa, kun hän vielä ollen monen askeleen päässä kadulta, jolle aikoi poiketa, kuuli sieltäpäin lähestyvän sekavaa melua, mistä kuitenkin selvästi eroitti tuon tavallisen kauhean kellojen kilinän. </note>
        <note xml:id="finnish_1910_cap34-n105" type="comm" target="quarantana/cap34.xml#c34_13680" targetEnd="quarantana/cap34.xml#c34_13778">Tultuaan tuon kadun suulle, joka oli kaikkein leveimpiä, hän näki neljät pysähytetyt rattaat; ja kuten viljamarkkinoilla näkee ihmisten tulevan ja menevän, nostavan ja kaatavan kumoon säkkejä, samanlainen vilinä oli tässä paikassa. Monattot hyökkäsivät taloihin ja palasivat niistä hartioilla taakka, jonka sälyttivät joillekin rattaille. Toisilla heistä oli yllään punainen virkapuku, toiset olivat ilman tätä arvopukua, useilla oli vielä inhoittavammat arvomerkit, nimittäin erivärisistä nauhoista tehtyjä töyhtöjä ja ruusuja, joita nuo ilkiöt kantoivat ikäänkuin iloaan osoittaen keskellä tuota yleistä surua. </note>
        <note xml:id="finnish_1910_cap34-n106" type="comm" target="quarantana/cap34.xml#c34_13779" targetEnd="quarantana/cap34.xml#c34_13791">Milloin mistäkin ikkunasta kuului surkea ääni: — Tänne, monattot! </note>
        <note xml:id="finnish_1910_cap34-n107" type="comm" target="quarantana/cap34.xml#c34_13792" targetEnd="quarantana/cap34.xml#c34_13808">Ja vielä kolkompi ääni vastasi tuosta synkästä joukosta: — Heti paikalla, heti paikalla! </note>
        <note xml:id="finnish_1910_cap34-n108" type="comm" target="quarantana/cap34.xml#c34_13809" targetEnd="quarantana/cap34.xml#c34_13825">Kuulipa sitäpaitsi vuokralaisten valittavan, että vitkasteltiin, ja näihin vastasivat monattot kirouksilla. </note>
        <note xml:id="finnish_1910_cap34-n109" type="comm" target="quarantana/cap34.xml#c34_13826" targetEnd="quarantana/cap34.xml#c34_13870">Poikettuaan tälle kadulle, Renzo joudutti askeleitaan ja koetti olla näitä estäviä esineitä enempää katselematta, kuin mikä oli välttämätöntä voidakseen niitä välttää, kun hänen katseensa kohtasi erityistä sääliä herättävän seikan, joka ehdottomasti kiinnitti mieltä; Renzo pysähtyikin melkein tahtomattaan. </note>
        <note xml:id="finnish_1910_cap34-n110" type="comm" target="quarantana/cap34.xml#c34_13871" targetEnd="quarantana/cap34.xml#c34_13927">Erään talon kynnykseltä astui alas ja lähestyi jonoa nainen, jonka kasvot ilmaisivat varttunutta, mutta ei vielä ohimennyttä nuoruutta. Noissa kasvoissa ilmeni kauneus, jota suuri kärsimys ja taudin kuolettava kouristus oli verhonnut ja himmentänyt, mutta ei silti turmellut. Se oli tuota samalla pehmeätä ja majesteetillista kauneutta, joka säteilee lombardialaisesta verestä. </note>
        <note xml:id="finnish_1910_cap34-n111" type="comm" target="quarantana/cap34.xml#c34_13928" targetEnd="quarantana/cap34.xml#c34_13968">Hän astui vaivaloisesti, mutta ei kuitenkaan hoiperrellen; silmät eivät vuodattaneet kyyneleitä, mutta näyttivät niitä runsaasti vuodattaneen. Tuossa surussa oli jotakin tyyntä ja syvää, mikä ilmaisi sielua, joka oli täysin tietoinen onnettomuudestaan sekä alistunut sitä kärsimään. </note>
        <note xml:id="finnish_1910_cap34-n112" type="comm" target="quarantana/cap34.xml#c34_13969" targetEnd="quarantana/cap34.xml#c34_13997">Mutta hänen ulkomuotonsa ei ollut ainoa seikka, joka keskellä näin suurta kurjuutta saattoi hänet erityisen myötätunnon esineeksi ja joka veti hänen puoleensa tuon silloin niin väsähtäneen ja lamautuneen tunteen. </note>
        <note xml:id="finnish_1910_cap34-n113" type="comm" target="quarantana/cap34.xml#c34_13998" targetEnd="quarantana/cap34.xml#c34_14037">Hän kantoi sylissään noin yhdeksänvuotiasta kuollutta tyttölasta, mutta tämä pieni ruumis oli hyvin somistettu, hiukset jakauksella otsalla, puettu lumivalkeaan hameeseen, ikäänkuin nuo kädet olisivat koristaneet sitä aikoja sitten palkinnoksi luvattua juhlaa varten. </note>
        <note xml:id="finnish_1910_cap34-n114" type="comm" target="quarantana/cap34.xml#c34_14038" targetEnd="quarantana/cap34.xml#c34_14115">Tuo nainen ei pitänyt sitä makaavassa asennossa, vaan istumassa käsivarrellaan, rinta nojaten rintaan, ikäänkuin se olisi ollut elävä; kuitenkin pieni käsi, valkoinen kuin vaha, riippui sivulla raskaana kuin hengetön jäsen, ja pää lepäsi äidin hartialla raukeampana kuin nukkujalla — sanoin äidin, sillä ellei noiden molempien kasvojen yhdennäköisyys olisi tätä todistanut, olisivat sen selvästi todistaneet ne kasvot, joissa vielä kuvastui tunne-elämä. </note>
        <note xml:id="finnish_1910_cap34-n115" type="comm" target="quarantana/cap34.xml#c34_14116" targetEnd="quarantana/cap34.xml#c34_14134">Inhoittava monatto meni tuon naisen luo, ottaakseen lapsen hänen sylistään, mutta osoitti kuitenkin jonkunmoista tavatonta kunnioitusta ja ehdotonta epäröimistä. </note>
        <note xml:id="finnish_1910_cap34-n116" type="comm" target="quarantana/cap34.xml#c34_14135" targetEnd="quarantana/cap34.xml#c34_14159">Mutta äiti peräytyi pari askelta, kuitenkin ilman, että hänen kasvoissaan saattoi huomata paheksumista tai närkästystä, ja hän virkkoi: — Älkää häneen kajotko nyt; tahdon itse asettaa hänet näille rattaille. </note>
        <note xml:id="finnish_1910_cap34-n117" type="comm" target="quarantana/cap34.xml#c34_14160" targetEnd="quarantana/cap34.xml#c34_14179">Ottakaa tästä. Näin sanoen hän aukaisi kätensä, näytti rahakukkaroa ja pudotti sen monatton ojentamaan käteen. </note>
        <note xml:id="finnish_1910_cap34-n118" type="comm" target="quarantana/cap34.xml#c34_14180" targetEnd="quarantana/cap34.xml#c34_14202">Sitten hän jatkoi: — Luvatkaa, ettette riisu hänen yltään ainoatakaan rihmaa, ja että estätte muutkin sitä tekemästä, ja että laskette hänet maan poveen tällaisena. </note>
        <note xml:id="finnish_1910_cap34-n119" type="comm" target="quarantana/cap34.xml#c34_14203" targetEnd="quarantana/cap34.xml#c34_14243">Monatto painoi kättään sydämelleen. Sitten hän vallan auliisti ja melkein kunnioittavasti, enemmän tuon uuden tunteen vaikutuksesta, joka oli hänet vallannut, kuin odottamattoman palkinnon johdosta, vaivautui valmistamaan rattailla hieman tilaa pienelle vainajalle. </note>
        <note xml:id="finnish_1910_cap34-n120" type="comm" target="quarantana/cap34.xml#c34_14244" targetEnd="quarantana/cap34.xml#c34_14276">Äiti suuteli tätä otsalle ja laski sen siihen kuin vuoteelle, sovitti sen siihen, levitti ylitse valkean vaatteen ja lausui sille nämä viimeiset jäähyväissanat: — Hyvästi, Cecilia! Lepää rauhassa! </note>
        <note xml:id="finnish_1910_cap34-n121" type="comm" target="quarantana/cap34.xml#c34_14277" targetEnd="quarantana/cap34.xml#c34_14284">Tänä iltana me muutkin tulemme, sitten aina pysyäksemme yhdessä. </note>
        <note xml:id="finnish_1910_cap34-n122" type="comm" target="quarantana/cap34.xml#c34_14285" targetEnd="quarantana/cap34.xml#c34_14296">Rukoile tällävälin meidän puolestamme; ja minä rukoilen sinun ja muiden puolesta. </note>
        <note xml:id="finnish_1910_cap34-n123" type="comm" target="quarantana/cap34.xml#c34_14297" targetEnd="quarantana/cap34.xml#c34_14318">Sitten hän uudelleen kääntyi monattoon päin: — Kun kuljette tästä takaisin tänä iltana, tulkaa ylös noutamaan minuakin; enkä minä tule olemaan yksin. </note>
        <note xml:id="finnish_1910_cap34-n124" type="comm" target="quarantana/cap34.xml#c34_14319" targetEnd="quarantana/cap34.xml#c34_14345">Näin sanottuaan hän palasi sisälle taloon ja hetkeä myöhemmin hän ilmestyi ikkunaan, pitäen sylissään toista tyttöä, joka oli nuorempi ja vielä elossa, mutta jolla oli kuoleman enteet selvinä kasvoissa. </note>
        <note xml:id="finnish_1910_cap34-n125" type="comm" target="quarantana/cap34.xml#c34_14346" targetEnd="quarantana/cap34.xml#c34_14366">Hän katseli siinä tuota vanhemman tyttärensä arvotonta hautajaiskulkua, kunnes rattaat lähtivät liikkeelle niin kauan kuin saattoi niitä nähdä; sitten hän katosi. </note>
        <note xml:id="finnish_1910_cap34-n126" type="comm" target="quarantana/cap34.xml#c34_14367" targetEnd="quarantana/cap34.xml#c34_14410">Ja mitä muuta hän saattoi tehdä, kuin laskea vuoteelle ainoan jälellä olevan lapsensa ja laskeutua hänen viereensä yhdessä kuolemaan? Samoin vartensa päässä elämää uhkuva kukka yhdessä nupun kanssa kaatuu viikatteen terän viiltäessä, joka eroituksetta katkaisee kaikki niityn yrtit. </note>
        <note xml:id="finnish_1910_cap34-n127" type="comm" target="quarantana/cap34.xml#c34_14411" targetEnd="quarantana/cap34.xml#c34_14429">— Oi, Herra! huudahti Renzo, kuule heidän rukouksensa. Ota hänet luoksesi, hänet ja hänen pienokaisensa! He ovat tarpeeksi kärsineet; niin, he ovat tarpeeksi kärsineet! </note>
        <note xml:id="finnish_1910_cap34-n128" type="comm" target="quarantana/cap34.xml#c34_14430" targetEnd="quarantana/cap34.xml#c34_14484">Toinnuttuaan tästä omituisesta mielenliikutuksesta ja koettaessaan mielessään järjestää matkaohjettaan, tietääkseen, pitikö hänen seuraavassa kadunkulmassa kääntyä oikealle vai vasemmalle, hän kuuli siltäkin kadulta lähenevän toisen ja erilaisen melun, sekavia käskeviä ääniä, kumeita valituksia, naisten itkua, lasten parkumista. </note>
        <note xml:id="finnish_1910_cap34-n129" type="comm" target="quarantana/cap34.xml#c34_14485" targetEnd="quarantana/cap34.xml#c34_14495">Hän astui edelleen, odottaen tavallisuuden mukaan jotain synkkää ja surullista. </note>
        <note xml:id="finnish_1910_cap34-n130" type="comm" target="quarantana/cap34.xml#c34_14496" targetEnd="quarantana/cap34.xml#c34_14514">Saavuttuaan kadun kulmaan, hän näki sekavan joukon lähestyvän ja hän pysähtyi, päästääkseen sen kulkemaan ohi. </note>
        <note xml:id="finnish_1910_cap34-n131" type="comm" target="quarantana/cap34.xml#c34_14515" targetEnd="quarantana/cap34.xml#c34_14604">Siinä vietiin potilaita sairashuoneeseen. Toiset, joita väkisin kuljetettiin, tekivät tehotonta vastarintaa ja huusivat turhaan että tahtoivat kuolla omassa vuoteessaan, ja vastasivat hyödyttömin rukouksin kulkuetta ohjaavien monattojen kirouksiin ja komenteluun. Toiset astuivat ääneti, ilmaisematta surua tai muuta tunnetta, vallan kuin mielettöminä; naisia, hennot lapset sylissä, suurempia lapsia, jotka, pelästyneinä näistä huudoista, noista käskyistä, koko kulkueesta enemmän kuin epäselvästä kuolemanajatuksesta, ääneensä huutaen rukoilivat äidin suojelevia käsivarsia ja pyysivät päästä kotia. </note>
        <note xml:id="finnish_1910_cap34-n132" type="comm" target="quarantana/cap34.xml#c34_14605" targetEnd="quarantana/cap34.xml#c34_14648">Mutta oi, kenties äiti, jonka luulivat jättäneensä nukkumaan vuoteeseensa, oli heittäytynyt siihen äkkiä ruton kouristamana ja loikoi ehkä siinä tunteettomana, kunnes rattaat tulivat noutamaan häntä sairaalaan, tai hautaan, jos olivat myöhästyneet. </note>
        <note xml:id="finnish_1910_cap34-n133" type="comm" target="quarantana/cap34.xml#c34_14649" targetEnd="quarantana/cap34.xml#c34_14682">Kenties — mikä oli vielä katkerampia kyyneliä ansaitseva onnettomuus — heidän äitinsä makasi kokonaan tuskiensa valloissa ja oli unhoittanut kaiken, lapsensakin, ja kenties hänellä oli vaan yksi ajatus: saada kuolla rauhassa! </note>
        <note xml:id="finnish_1910_cap34-n134" type="comm" target="quarantana/cap34.xml#c34_14683" targetEnd="quarantana/cap34.xml#c34_14755">Keskellä tätä sekasortoa näki kuitenkin vielä jonkun mielenlujuuden ja omaistenrakkauden piirteen: näki isien, veljien, poikien, puolisojen tukevan rakkaita omaisiaan ja saattavan heitä lohdutussanoin. Ja näin eivät menetelleet ainoastaan täysi-ikäiset, vaan myös nuoret pojat ja tytöt, jotka seurasivat nuorempia siskoksiaan ja jotka osoittaen aikaihmisten älyä ja sääliä kehoittivat näitä olemaan kuuliaisia ja vakuuttivat, että mentiin paikkaan, jossa oli heidän parantumisestaan huolehtivia ihmisiä. </note>
        <note xml:id="finnish_1910_cap34-n135" type="comm" target="quarantana/cap34.xml#c34_14756" targetEnd="quarantana/cap34.xml#c34_14778">Keskellä tällaisten näkyjen aiheuttamaa surumielisyyttä ja hellyyttä, yksi seikka koski lähemmin vaeltajamme mieleen, sitä kiihoittaen. </note>
        <note xml:id="finnish_1910_cap34-n136" type="comm" target="quarantana/cap34.xml#c34_14779" targetEnd="quarantana/cap34.xml#c34_14819">Tuo talo ei varmaankaan ollut kaukana, ja kuka tietää, eikö tuossa joukossa… Mutta kun koko kulkue oli ohi, ja kun tuo epäilys oli haihtunut, hän kääntyi erään monatton puoleen, joka kulki jälessä, ja kysyi häneltä Don Ferranten katua ja taloa. </note>
        <note xml:id="finnish_1910_cap34-n137" type="comm" target="quarantana/cap34.xml#c34_14820" targetEnd="quarantana/cap34.xml#c34_14827">— Mene hiiteen, tolvana! kuului vastaus. </note>
        <note xml:id="finnish_1910_cap34-n138" type="comm" target="quarantana/cap34.xml#c34_14828" targetEnd="quarantana/cap34.xml#c34_14866">Renzo ei ruvennut antamaan hänelle ansaittua vastausta; mutta huomattuaan parin askeleen päässä tarkastajan, joka kulki jonon päässä, ja jolla oli hieman kristillisempi ilme, hän kysyi häneltä samaa. </note>
        <note xml:id="finnish_1910_cap34-n139" type="comm" target="quarantana/cap34.xml#c34_14867" targetEnd="quarantana/cap34.xml#c34_14886">Tämä viittasi sauvallaan suuntaan, mistä tuli ja sanoi: — Ensimäinen katu oikealla, viimeinen suuri talo vasemmalla. </note>
        <note xml:id="finnish_1910_cap34-n140" type="comm" target="quarantana/cap34.xml#c34_14887" targetEnd="quarantana/cap34.xml#c34_14901">Sydän uuden ja voimakkaamman mielenliikutuksen raatelemana nuori mies kulkee osoitettuun suuntaan. </note>
        <note xml:id="finnish_1910_cap34-n141" type="comm" target="quarantana/cap34.xml#c34_14902" targetEnd="quarantana/cap34.xml#c34_14949">Ja tuon kadun varrella hän äkkiä eroitti etsimänsä talon muiden matalampien ja vähäpätöisempien joukosta. Hän lähestyy ovea, joka on suljettu, tarttuu kolkutusvasaraan ja pitää sitä siinä kuin arpamaljassa, ennenkuin rohkenee ottaa esiin lipun, joka on ratkaiseva hänen elämänsä tai kuolemansa. </note>
        <note xml:id="finnish_1910_cap34-n142" type="comm" target="quarantana/cap34.xml#c34_14950" targetEnd="quarantana/cap34.xml#c34_14958">Viimein hän nostaa vasaran ja kolkuttaa päättäväisesti. </note>
        <note xml:id="finnish_1910_cap34-n143" type="comm" target="quarantana/cap34.xml#c34_14959" targetEnd="quarantana/cap34.xml#c34_14986">Muutaman hetken kuluttua raoitetaan ikkunaa, eräs nainen kurkistaa siitä varovasti katsoen, kuka se oli, ja katse epäilevänä, kuin olisi tahtonut sanoa: — Monattoja? Rosvoja? Tarkastajia? Myrkyttäjiä? </note>
        <note xml:id="finnish_1910_cap34-n144" type="comm" target="quarantana/cap34.xml#c34_14987" targetEnd="quarantana/cap34.xml#c34_15012">Paholaisia? — Hyvä vaimo, sanoi Renzo katsoen ylös ja ääni jotenkin epävarmana. — Onko täällä palveluksessa nuori maalaisnainen, nimeltä Lucia? </note>
        <note xml:id="finnish_1910_cap34-n145" type="comm" target="quarantana/cap34.xml#c34_15013" targetEnd="quarantana/cap34.xml#c34_15024">— Hän ei enää ole täällä, Menkää tiehenne, vastasi nainen, aikoen sulkea ikkunan. </note>
        <note xml:id="finnish_1910_cap34-n146" type="comm" target="quarantana/cap34.xml#c34_15025" targetEnd="quarantana/cap34.xml#c34_15028">— Hetkinen, minä rukoilen! </note>
        <note xml:id="finnish_1910_cap34-n147" type="comm" target="quarantana/cap34.xml#c34_15029" targetEnd="quarantana/cap34.xml#c34_15032">Eikö hän enää ole siellä? </note>
        <note xml:id="finnish_1910_cap34-n148" type="comm" target="quarantana/cap34.xml#c34_15033" targetEnd="quarantana/cap34.xml#c34_15033">Missä hän sitten on? </note>
        <note xml:id="finnish_1910_cap34-n149" type="comm" target="quarantana/cap34.xml#c34_15034" targetEnd="quarantana/cap34.xml#c34_15040">— Sairaalassa. Ja uudelleen hän tahtoi sulkea ikkunan. </note>
        <note xml:id="finnish_1910_cap34-n150" type="comm" target="quarantana/cap34.xml#c34_15041" targetEnd="quarantana/cap34.xml#c34_15047">— Mutta vielä hetkinen, taivaan nimessä! </note>
        <note xml:id="finnish_1910_cap34-n151" type="comm" target="quarantana/cap34.xml#c34_15048" targetEnd="quarantana/cap34.xml#c34_15050">Onko hänessä rutto? </note>
        <note xml:id="finnish_1910_cap34-n152" type="comm" target="quarantana/cap34.xml#c34_15051" targetEnd="quarantana/cap34.xml#c34_15051">— Tietysti. </note>
        <note xml:id="finnish_1910_cap34-n153" type="comm" target="quarantana/cap34.xml#c34_15052" targetEnd="quarantana/cap34.xml#c34_15054">Onko se mitään uutta, häh! </note>
        <note xml:id="finnish_1910_cap34-n154" type="comm" target="quarantana/cap34.xml#c34_15055" targetEnd="quarantana/cap34.xml#c34_15055">Menkää nyt jo. </note>
        <note xml:id="finnish_1910_cap34-n155" type="comm" target="quarantana/cap34.xml#c34_15056" targetEnd="quarantana/cap34.xml#c34_15058">— Oi minua poloista! </note>
        <note xml:id="finnish_1910_cap34-n156" type="comm" target="quarantana/cap34.xml#c34_15059" targetEnd="quarantana/cap34.xml#c34_15062">Malttakaapas: oliko hän hyvin sairas? </note>
        <note xml:id="finnish_1910_cap34-n157" type="comm" target="quarantana/cap34.xml#c34_15063" targetEnd="quarantana/cap34.xml#c34_15065">Kuinka pitkä aika on siitä kuin…? </note>
        <note xml:id="finnish_1910_cap34-n158" type="comm" target="quarantana/cap34.xml#c34_15066" targetEnd="quarantana/cap34.xml#c34_15072">Mutta tällävälin ikkuna oli suljettu. </note>
        <note xml:id="finnish_1910_cap34-n159" type="comm" target="quarantana/cap34.xml#c34_15073" targetEnd="quarantana/cap34.xml#c34_15085">— Hyvä rouva, hyvä rouva! Yksi sana vaan, minä rukoilen, rakkaiden vainajienne nimessä! </note>
        <note xml:id="finnish_1910_cap34-n160" type="comm" target="quarantana/cap34.xml#c34_15086" targetEnd="quarantana/cap34.xml#c34_15092">Enhän pyydä teiltä mitään, mikä teille kuuluu. Hoi! </note>
        <note xml:id="finnish_1910_cap34-n161" type="comm" target="quarantana/cap34.xml#c34_15093" targetEnd="quarantana/cap34.xml#c34_15098">Mutta se oli samaa, kuin olisi hän puhunut seinälle. </note>
        <note xml:id="finnish_1910_cap34-n162" type="comm" target="quarantana/cap34.xml#c34_15099" targetEnd="quarantana/cap34.xml#c34_15130">Uudestaan ahdistuneena ja raivoissaan pahasta kohtelusta Renzo tarttui toistamiseen vasaraan, ja oveen nojaten hän sitä puristi ja heilutti, kohotti sitä uudelleen epätoivoisesti kolkuttaakseen, mutta pidätti äkkiä iskunsa. </note>
        <note xml:id="finnish_1910_cap34-n163" type="comm" target="quarantana/cap34.xml#c34_15131" targetEnd="quarantana/cap34.xml#c34_15156">Tässä mielenkiihoituksessa ollen hän kääntyi katsomaan, eikö näkisi jotain naapuria, jolta olisi voinut saada jotain tarkempaa tietoa, selvempää osviittaa. </note>
        <note xml:id="finnish_1910_cap34-n164" type="comm" target="quarantana/cap34.xml#c34_15157" targetEnd="quarantana/cap34.xml#c34_15243">Mutta ensimäinen ja ainoa henkilö, jonka näki, oli toinen nainen noin kahdenkymmenen askeleen päässä. Tämän kasvot ilmaisivat kauhua, vihaa, kärsimättömyyttä ja ilkeyttä; silmät mulkoilivat ja näyttivät samalla tahtovan katsella Renzoa ja kauas; hän aukaisi suunsa huutaakseen täyttä kurkkua, mutta pidättäen hengitystäänkin; hän ojensi molempia luisevia käsivarsiaan, pisti esiin ja veti taas takaisin ryppyisiä ja petolinnun kynsien tavoin koukistettuja käsiään, ikäänkuin olisi tahtonut kaapata kiinni jotain; ja ilmeisesti saattoi nähdä, että hän aikoi kenenkään huomaamatta kutsua saapuville väkeä. </note>
        <note xml:id="finnish_1910_cap34-n165" type="comm" target="quarantana/cap34.xml#c34_15244" targetEnd="quarantana/cap34.xml#c34_15257">Sinä hetkenä, jolloin Renzon katse kohtasi hänen katsettaan, tuo nainen kävi entistään inhoittavammaksi ja vavahti kuin se ainakin, joka yllätetään verekseltä. </note>
        <note xml:id="finnish_1910_cap34-n166" type="comm" target="quarantana/cap34.xml#c34_15258" targetEnd="quarantana/cap34.xml#c34_15293">— Mitä perhanaa…? alkoi Renzo, hänkin nostaen käsiään tuota naista kohti; mutta tämä menetti kaiken toivon huomaamatta saada Renzon vangituksi, ja päästi ilmoille huudon, jota oli siihenasti pidättänyt: — Myrkyttäjä, ottakaa kiinni, ottakaa kiinni, kiinni myrkyttäjä! — Kuka? </note>
        <note xml:id="finnish_1910_cap34-n167" type="comm" target="quarantana/cap34.xml#c34_15294" targetEnd="quarantana/cap34.xml#c34_15313">Minäkö? Vaiti, sinä valhetteleva noita-akka, huusi Renzo. Ja hän hyökkäsi häntä kohti, häntä peloittaakseen ja saadakseen hänet vaikenemaan. </note>
        <note xml:id="finnish_1910_cap34-n168" type="comm" target="quarantana/cap34.xml#c34_15314" targetEnd="quarantana/cap34.xml#c34_15325">Mutta äkkiä hän huomasi, että hänen ennen kaikkea tuli ajatella omaa turvallisuuttaan. </note>
        <note xml:id="finnish_1910_cap34-n169" type="comm" target="quarantana/cap34.xml#c34_15326" targetEnd="quarantana/cap34.xml#c34_15363">Eukon huutoihin riensi paikalle väkeä eri tahoilta, tosin ei joukottain, kuten olisi ollut laita samanlaisessa tilaisuudessa kolme kuukautta aikaisemmin, mutta joka tapauksessa suurempi määrä, kuin mitä tarvittiin yhden miehen tuhoamiseen. </note>
        <note xml:id="finnish_1910_cap34-n170" type="comm" target="quarantana/cap34.xml#c34_15364" targetEnd="quarantana/cap34.xml#c34_15403">Samassa ikkuna aukeni uudelleen ja tuo äskeinen äreä eukko näyttäytyi siinä, tällä kertaa täydellisesti, ja huusi taholtansa: — Ottakaa hänet kiinni, ottakaa hänet kiinni! Aivan varmaan hän on noita inhoittavia konnia, jotka kuljeksivat myrkkyvoiteillaan sivelemässä kunnon ihmisten ovia! </note>
        <note xml:id="finnish_1910_cap34-n171" type="comm" target="quarantana/cap34.xml#c34_15404" targetEnd="quarantana/cap34.xml#c34_15442">Kädenkäänteessä Renzo käsitti, että parempi oli päästä pakoon noilta, kuin jäädä asiaansa puolustamaan; hän vilkaisi oikealle ja vasemmalle, nähdäkseen, missä oli vähempi väkeä, ja sinnepäin hän alkoi juosta, tuupaten syrjään erään, joka tukki häneltä tien. </note>
        <note xml:id="finnish_1910_cap34-n172" type="comm" target="quarantana/cap34.xml#c34_15443" targetEnd="quarantana/cap34.xml#c34_15490">Toista, joka juoksi hänen kimppuunsa, hän rajusti kolhaisi rintaan ja saattoi hänet peräytymään kahdeksan tai kymmenen askelta. Ja sitten hän täyttä vauhtia juoksi eteenpäin, puristettu ja jykevä nyrkki ilmassa, valmiina vastaanottamaan jokaisen, jota haluttaisi tulla hänen tiellensä. </note>
        <note xml:id="finnish_1910_cap34-n173" type="comm" target="quarantana/cap34.xml#c34_15491" targetEnd="quarantana/cap34.xml#c34_15514">Hänen edessään jatkuva katu oli yhä vapaa; mutta selkänsä takana hän kuuli jalkojen töminää ja sitä kovempana tämän hirvittävän huudon: — Kiinni, kiinni myrkyttäjä! </note>
        <note xml:id="finnish_1910_cap34-n174" type="comm" target="quarantana/cap34.xml#c34_15515" targetEnd="quarantana/cap34.xml#c34_15528">Hän kuuli nopeimpien takaa-ajavien askeleiden lähenevän. </note>
        <note xml:id="finnish_1910_cap34-n175" type="comm" target="quarantana/cap34.xml#c34_15529" targetEnd="quarantana/cap34.xml#c34_15592">Hänen vihansa muuttui raivoksi, hänen ahdistuksensa muuttui epätoivoksi. Hänen näkönsä sameni; hän tarttui veitseensä, veti sen esiin tupesta, pysähtyi, käänsi taaksepäin kasvonsa, jotka olivat kammottavammat ja uhkaavammat kuin mitä hänellä koskaan oli nähty, ja ojentaen käsivarttaan ja heiluttaen ilmassa välkkyvää veitsenterää, hän huusi: — Ken rohkenee, tulkoon eteenpäin, te konnat. Tällä minä hänet tosiaankin voitelen! </note>
        <note xml:id="finnish_1910_cap34-n176" type="comm" target="quarantana/cap34.xml#c34_15593" targetEnd="quarantana/cap34.xml#c34_15640">Mutta ihmeekseen ja epämääräistä tyydytystä tuntien hän huomasi, että vainoojansa jo olivat pysähtyneet ja seisoivat siinä epäröivän näköisinä. Kuitenkin he edelleen ulvoivat ja huitoivat käsillään kuin haltioituneet, ikäänkuin viitaten kaukana Renzon takana oleville ihmisille. </note>
        <note xml:id="finnish_1910_cap34-n177" type="comm" target="quarantana/cap34.xml#c34_15641" targetEnd="quarantana/cap34.xml#c34_15700">Tämä kääntyi taas ja huomasi — mitä ankara mielenliikutuksensa oli estänyt häntä aikaisemmin näkemästä — rattaat, jotka etenivät, jopa kokonaisen jonon noita tavallisia ruumisvaunuja, ynnä tavallisen saattoväen. Ja jälessä pieni joukko ihmisiä, jotka hekin olisivat tahtoneet hyökätä myrkyttäjän kimppuun ja ottaa hänet keskelleen; mutta sama este asettui heidän tielleen. </note>
        <note xml:id="finnish_1910_cap34-n178" type="comm" target="quarantana/cap34.xml#c34_15701" targetEnd="quarantana/cap34.xml#c34_15759">Huomattuaan näin olevansa kahden tulen välissä, Renzon mieleen johtui, että se, mikä oli kauhun aiheuttaja noille ihmisille, saattoi olla hänen pelastuksensa. Hän älysi, ettei tässä kannattanut pitkään tuumia, pisti jälleen veitsen tuppeen, vetäytyi hetkeksi syrjään, alkoi sitten taas juosta ruumisvaunuja kohti, antoi ensimäisten vaunujen kulkea ohi ja huomasi seuraavissa melkoisen tyhjän sijan. </note>
        <note xml:id="finnish_1910_cap34-n179" type="comm" target="quarantana/cap34.xml#c34_15760" targetEnd="quarantana/cap34.xml#c34_15780">Nopeasti hän tähtää, ottaa vauhtia, hypähtää, kopsis, siinä hän seisoo ylhäällä vaunuissa oikealla jalallaan, vasen jalka heiluen ilmassa ja käsivarret ylhäällä tasapainoa ylläpitämässä. </note>
        <note xml:id="finnish_1910_cap34-n180" type="comm" target="quarantana/cap34.xml#c34_15781" targetEnd="quarantana/cap34.xml#c34_15818">— Hyvä! Hyvä! huusivat yhteen ääneen kaikki monattot, joista muutamat jalan seurasivat jonoa, toiset taas istuivat vaunuilla, toiset, kauheata mainitakin, ruumiiden päällä, juopotellen suuresta pullosta, joka kierteli miehestä mieheen. </note>
        <note xml:id="finnish_1910_cap34-n181" type="comm" target="quarantana/cap34.xml#c34_15819" targetEnd="quarantana/cap34.xml#c34_15821">— Hyvä! Mainiosti osattu! </note>
        <note xml:id="finnish_1910_cap34-n182" type="comm" target="quarantana/cap34.xml#c34_15822" targetEnd="quarantana/cap34.xml#c34_15846">— Tulitpa asettumaan monattojen suojeluksen alaiseksi. Voit katsoa olevasi kuin kirkossa, sanoi hänelle toinen niillä rattailla olijoista, joille Renzo oli keikahtanut. </note>
        <note xml:id="finnish_1910_cap34-n183" type="comm" target="quarantana/cap34.xml#c34_15847" targetEnd="quarantana/cap34.xml#c34_15867">Hänen vihollisensa olivat jonon lähestyessä enimmäkseen kääntyneet, ja poistuivat, kuitenkin yhä huutaen: — Kiinni myrkyttäjä! </note>
        <note xml:id="finnish_1910_cap34-n184" type="comm" target="quarantana/cap34.xml#c34_15868" targetEnd="quarantana/cap34.xml#c34_15897">Muutamat vetäytyivät pois hitaammin, pysähtyen tavan takaa ja kääntyen Renzoon päin ilkein irvein ja uhkaavin elkein. Renzo vastasi heille rattailta heiluttamalla ilmassa nyrkkejään. </note>
        <note xml:id="finnish_1910_cap34-n185" type="comm" target="quarantana/cap34.xml#c34_15898" targetEnd="quarantana/cap34.xml#c34_15939">— Maltappas, kun minä heille näytän, sanoi hänelle muudan monatto; ja temmattuaan irti erään ruumiin yltä saastaisen rievun, hän kiireessä sitoi sen solmuun, ja tarttuen kiinni sen toisesta päästä, hän nosti ja heilutti sitä ilmassa lingon tavoin, uhaten noita itsepäisiä, ja oli heittävinään sen heihin, huutaen: — Odottakaapas, konnat! </note>
        <note xml:id="finnish_1910_cap34-n186" type="comm" target="quarantana/cap34.xml#c34_15940" targetEnd="quarantana/cap34.xml#c34_15964">Tämän liikkeen nähdessään he kaikki kauhistuneina pötkivät pakoon. Ja Renzo näki vaan vihollistensa selät ja kantapäät, jotka heiluivat ilmassa kuin vanutusmyllyn nuijat. </note>
        <note xml:id="finnish_1910_cap34-n187" type="comm" target="quarantana/cap34.xml#c34_15965" targetEnd="quarantana/cap34.xml#c34_15985">Monattojen parista kohosi riemu-ulvonta, myrskyisä naurunremahdus, jatkuva hohotus, joka ikäänkuin säesti tuota pakoa. </note>
        <note xml:id="finnish_1910_cap34-n188" type="comm" target="quarantana/cap34.xml#c34_15986" targetEnd="quarantana/cap34.xml#c34_16009">— Kas, kas, näet, osaammeko suojella kunnon ihmisiä, sanoi Renzolle tuo monatto. Yksi meistä on enemmän arvoinen kuin sata noita jäniksiä. </note>
        <note xml:id="finnish_1910_cap34-n189" type="comm" target="quarantana/cap34.xml#c34_16010" targetEnd="quarantana/cap34.xml#c34_16026">— Saatanpa totisesti sanoa, että saan kiittää teitä henkeni pelastuksesta, vastasi Renzo; ja kiitän teitä sydämestäni. </note>
        <note xml:id="finnish_1910_cap34-n190" type="comm" target="quarantana/cap34.xml#c34_16027" targetEnd="quarantana/cap34.xml#c34_16042">— Ei kestä, sanoi monatto. Sinä sen ansaitset; näkeehän, että olet kelpo nuori mies. </note>
        <note xml:id="finnish_1910_cap34-n191" type="comm" target="quarantana/cap34.xml#c34_16043" targetEnd="quarantana/cap34.xml#c34_16081">Teet oikein kun voitelet tuota roskaväkeä. Voitele, hävitä heidät sukupuuttoon; he ovat vasta kuolleina jonkunarvoiset. Palkinnoksi siitä elämästä, jota me vietämme, he meitä kiroavat ja sanovat, että kun rutto on ohi, he aikovat hirttää meidät kaikki tyyni. </note>
        <note xml:id="finnish_1910_cap34-n192" type="comm" target="quarantana/cap34.xml#c34_16082" targetEnd="quarantana/cap34.xml#c34_16104">Mutta hepä ennen tulevat kukistumaan kuin rutto. Ja monattojen pitää jäämän yksin herrastelemaan Milanoon, voittolauluja virittämään ja iloa pitämään. </note>
        <note xml:id="finnish_1910_cap34-n193" type="comm" target="quarantana/cap34.xml#c34_16105" targetEnd="quarantana/cap34.xml#c34_16150">— Eläköön rutto ja kuolkoon tuo roskaväki! huudahti toinen. Ja ehdoittaen tämän soman maljan, hän nosti pullon huulilleen, ja pidellen sitä molemmin käsin rattaiden tärähdellessä, hän joi aimo kulauksen, ojensi sen sitten Renzolle, sanoen: — Juo meidän terveydeksemme. </note>
        <note xml:id="finnish_1910_cap34-n194" type="comm" target="quarantana/cap34.xml#c34_16151" targetEnd="quarantana/cap34.xml#c34_16173">— Sitä toivon teille kaikille sydämeni pohjasta, sanoi Renzo; mutta minun ei ole jano. Minua ei todellakaan haluta juoda tällä hetkellä. </note>
        <note xml:id="finnish_1910_cap34-n195" type="comm" target="quarantana/cap34.xml#c34_16174" targetEnd="quarantana/cap34.xml#c34_16198">— Olitpa aika kiipelissä, kuten näyttää, sanoi monatto. Näytätpä oikein säikähtyneeltä. Myrkyttäjäksi vaaditaan toisenlaista naamaa. </note>
        <note xml:id="finnish_1910_cap34-n196" type="comm" target="quarantana/cap34.xml#c34_16199" targetEnd="quarantana/cap34.xml#c34_16204">— Jokainen toimittaa virkaansa niin hyvin kuin voi. </note>
        <note xml:id="finnish_1910_cap34-n197" type="comm" target="quarantana/cap34.xml#c34_16205" targetEnd="quarantana/cap34.xml#c34_16249">— Annappas tänne pullo, sanoi yksi niistä, jotka kulkivat jalan rattaiden vieressä. Tahdonpa juoda siitä vielä toisenkin kulauksen sen entisen omistajan terveydeksi, joka on tuossa keskellä tätä sievää seuraa … tuossa noin, luulemma, noissa komeissa vaunuissa. </note>
        <note xml:id="finnish_1910_cap34-n198" type="comm" target="quarantana/cap34.xml#c34_16250" targetEnd="quarantana/cap34.xml#c34_16269">Ja kamalasti ja inhoittavasti irvistäen hän osoitti edellä kulkevia rattaita, joilla Renzo parka istui. </note>
        <note xml:id="finnish_1910_cap34-n199" type="comm" target="quarantana/cap34.xml#c34_16270" targetEnd="quarantana/cap34.xml#c34_16305">Sitten hän muutti kasvonsa vakaviksi, mikä näytti vielä kierommalta ja inhoittavammalta, kumarsi sinnepäin ja virkkoi: — Sallikaa, rakas isäntä, että monatto raukka nauttii teidän kellarinne viiniä. Nähkääs, meidän elämämme ei ole kaikkein helpointa. </note>
        <note xml:id="finnish_1910_cap34-n200" type="comm" target="quarantana/cap34.xml#c34_16306" targetEnd="quarantana/cap34.xml#c34_16322">Me olemme niitä, jotka ovat nostaneet teidät vaunuihin viedäksemme teidät maatilallenne. </note>
        <note xml:id="finnish_1910_cap34-n201" type="comm" target="quarantana/cap34.xml#c34_16323" targetEnd="quarantana/cap34.xml#c34_16340">Ja muuten teidän kaltaisillenne ylhäisille herroille viini saattaa helposti olla epäterveellistä. Mutta monatto paroilla on hyvä vatsa. </note>
        <note xml:id="finnish_1910_cap34-n202" type="comm" target="quarantana/cap34.xml#c34_16341" targetEnd="quarantana/cap34.xml#c34_16400">Ja keskellä toveriensa naurunhohotusta hän tarttui pulloon ja kohotti sitä. Mutta ennenkuin joi, hän kääntyi Renzon puoleen, katsoi häntä suoraan silmiin ja sanoi hänelle, kasvoissa ylenkatseellista sääliä: — Epäilemättä se piru, jonka kanssa olet tehnyt liiton, on hyvin nuori. Sillä ellemme me olisi olleet sinua pelastamassa, olisi hän totisesti sinua kauniisti auttanut! </note>
        <note xml:id="finnish_1910_cap34-n203" type="comm" target="quarantana/cap34.xml#c34_16401" targetEnd="quarantana/cap34.xml#c34_16412">Ja uuden yleisen naurunpurskahduksen säestämänä hän nosti pullon huulilleen. </note>
        <note xml:id="finnish_1910_cap34-n204" type="comm" target="quarantana/cap34.xml#c34_16413" targetEnd="quarantana/cap34.xml#c34_16424">— Entä me, hoi, pullo tänne! huusivat useat äänet etumaisilta rattailta. </note>
        <note xml:id="finnish_1910_cap34-n205" type="comm" target="quarantana/cap34.xml#c34_16425" targetEnd="quarantana/cap34.xml#c34_16477">Juotuaan siitä mielinmäärin roisto ojensi molemmin käsin suuren pullon toisille tovereilleen, jotka vuoroonsa ojensivat sitä toisilleen, kunnes viimeinen tyhjennettyään sen, tarttui sen kaulaan, pyörähytti sitä pari kertaa ilmassa ja paiskasi sen sitten murskaksi katukivitykseen, huutaen: — Eläköön rutto! </note>
        <note xml:id="finnish_1910_cap34-n206" type="comm" target="quarantana/cap34.xml#c34_16478" targetEnd="quarantana/cap34.xml#c34_16497">Näin lausuttuaan hän rupesi kaiuttamaan erästä heidän rivoa lauluaan. Hänen ääneensä yhtyivät kaikki muut tämän halpamielisen kuoron äänet. </note>
        <note xml:id="finnish_1910_cap34-n207" type="comm" target="quarantana/cap34.xml#c34_16498" targetEnd="quarantana/cap34.xml#c34_16533">Tämä pirullinen laulu, jota säestivät kellojen kilinä, pyörien ratina ja hevosten kavioiden kopina, raikui tyhjällä kadulla ja kajahti taloihin, katkerasti ahdistaen siellä olevien harvojen asukasten sydämiä. </note>
        <note xml:id="finnish_1910_cap34-n208" type="comm" target="quarantana/cap34.xml#c34_16534" targetEnd="quarantana/cap34.xml#c34_16550">Mutta mikä seikka ei joskus voisi tulla ihmiselle hyvään tarpeeseen? Mikä seikka ei voisi joskus huvittaa? </note>
        <note xml:id="finnish_1910_cap34-n209" type="comm" target="quarantana/cap34.xml#c34_16551" targetEnd="quarantana/cap34.xml#c34_16591">Äsken kohtaamansa vaara oli saattanut Renzolle varsin siedettäväksi tämän vainajien ja elävien seuran. Ja nyt oli hänen korvissaan melkein musiikkia tuo, mikä vapautti hänet noista ikävistä keskusteluista. </note>
        <note xml:id="finnish_1910_cap34-n210" type="comm" target="quarantana/cap34.xml#c34_16592" targetEnd="quarantana/cap34.xml#c34_16663">Ollen vielä puoleksi huumauksissa ja suunniltaan hän kuitenkin voimiensa mukaan sydämessään kiitti Kaitselmusta siitä, että oli vapautunut niin suuresta vaarasta kärsimättä ja tekemättä pahaa. Nyt hän rukoili Herraa vapauttamaan hänet vapauttajistaankin. Ja itse puolestaan hän oli varuillaan, katseli monattoja, katseli katua, käyttääkseen sopivaa hetkeä liukuakseen hiljaa alas vaunuilta, antamatta heille tilaisuutta melun nostamiseen tai muuhun kohtaukseen, joka olisi voinut herättää ohikulkijoissa pahaa epäluuloa. </note>
        <note xml:id="finnish_1910_cap34-n211" type="comm" target="quarantana/cap34.xml#c34_16664" targetEnd="quarantana/cap34.xml#c34_16682">Äkkiä hän eräässä kadunkulmassa luuli tuntevansa paikan. Hän katsoi tarkemmin ja tunsikin sen useista varmoista merkeistä. </note>
        <note xml:id="finnish_1910_cap34-n212" type="comm" target="quarantana/cap34.xml#c34_16683" targetEnd="quarantana/cap34.xml#c34_16684">Tiedättekö missä hän oli? </note>
        <note xml:id="finnish_1910_cap34-n213" type="comm" target="quarantana/cap34.xml#c34_16685" targetEnd="quarantana/cap34.xml#c34_16706">Se oli Itäiselle portille johtava valtakatu, jota pitkin hän oli hitaasti astunut sisälle kaupunkiin ja kiireisesti poistunut noin parikymmentä kuukautta aikaisemmin. </note>
        <note xml:id="finnish_1910_cap34-n214" type="comm" target="quarantana/cap34.xml#c34_16707" targetEnd="quarantana/cap34.xml#c34_16741">Hänen mieleensä johtui heti, että siitä kuljettiin sairaalaan; ja tämä omituinen sattuma, että juuri oli oikealla tiellä, ilman että sitä oli tiedustellut, tuntui hänestä Kaitselmuksen erityiseltä viittaukselta ja hyvältä jatkumisen enteeltä. </note>
        <note xml:id="finnish_1910_cap34-n215" type="comm" target="quarantana/cap34.xml#c34_16742" targetEnd="quarantana/cap34.xml#c34_16777">Tuona hetkenä tuli ruumisvaunuja vastaan tarkastaja, joka käski monattojen pysähtyä, ja jotain muuta lisäksi. Jono pysähtyi, ja laulu vaihtui meluavaan keskusteluun. </note>
        <note xml:id="finnish_1910_cap34-n216" type="comm" target="quarantana/cap34.xml#c34_16778" targetEnd="quarantana/cap34.xml#c34_16806">Yksi Renzon rattailla olevista monattoista keikahti alas. Renzo sanoi toiselle: — Kiitän teitä suuresti ystävällisyydestänne. Jumala teitä siitä palkitkoon. Ja hänkin hypähti alas toiselle puolelle. </note>
        <note xml:id="finnish_1910_cap34-n217" type="comm" target="quarantana/cap34.xml#c34_16807" targetEnd="quarantana/cap34.xml#c34_16819">— Mene, mene, myrkyttäjä-parka, vastasi tämä. Etpä sinä ainakaan puhdista Milanoa asukkaista. </note>
        <note xml:id="finnish_1910_cap34-n218" type="comm" target="quarantana/cap34.xml#c34_16820" targetEnd="quarantana/cap34.xml#c34_16826">Onneksi siinä ei ollut ketään sitä kuulemassa. </note>
        <note xml:id="finnish_1910_cap34-n219" type="comm" target="quarantana/cap34.xml#c34_16827" targetEnd="quarantana/cap34.xml#c34_16898">Jono oli pysähtynyt kadun vasemmalle laidalle. Renzo riensi joutuin vastakkaiseen suuntaan, ja kulkien muuria pitkin hän kiiruhtaa sillalle. Hän kulkee sen yli, jatkaa esikaupungin katua pitkin, tuntee kapusiinien luostarin, ja lähellä sen porttia hän näkee sairaalan kulman ja astuu sisälle sen rautaportista, jolloin hänen eteensä aukenee tämän kolkon olopaikan pihanpuoleinen näky: tuskin muuta kuin aavistus, vähäinen näyte, mutta joka tapauksessa laaja, vaihteleva, kuvaamaton näyte siellä vallitsevasta elämästä. </note>
        <note xml:id="finnish_1910_cap34-n220" type="comm" target="quarantana/cap34.xml#c34_16899" targetEnd="quarantana/cap34.xml#c34_16966">Pitkin rakennuksen molempia seiniä, jotka katse eroittaa tästä kohdasta, oli suunnaton ihmisvilinä; siinä liikkui sekava, monenmuotoinen, kuohuva ihmisjoukko; siinä lisätulvaa, tunkeilemista, seisahdusta. Täällä kokonaisia sairaiden parvia, jotka saapuvat sairaalaan; tuolla onnettomia istumassa tai loikomassa jommankumman tienviereisen ojan varrella; heiltä joko olivat voimat uupuneet laahaamaan itseään laitokseen sisälle, tai olivat he epätoivoissaan lähteneet sieltä ulos eivätkä jaksaneet kulkea edemmäksi. </note>
        <note xml:id="finnish_1910_cap34-n221" type="comm" target="quarantana/cap34.xml#c34_16967" targetEnd="quarantana/cap34.xml#c34_17020">Toiset sairaat harhailivat hajalla, vallan kuin tylsämielisinä, toiset ollen vallan suunniltaan. Eräs varsin viehättyi kertomaan hourenäkyjään poloiselle, joka ruton ahdistamana makasi maassa; toinen hääri kuin riivattu. Kolmas katseli sinne tänne nauravan näköisenä, kuin olisi hilpeä näytelmä liikkunut hänen katseidensa edessä. </note>
        <note xml:id="finnish_1910_cap34-n222" type="comm" target="quarantana/cap34.xml#c34_17021" targetEnd="quarantana/cap34.xml#c34_17113">Mutta tällaisen surkean hilpeyden kummallisin ja melukkain ilmaus oli äänekäs keskeymätön laulu, joka ei näyttänyt lähtevän tästä kurjasta joukosta, mutta jonka kuitenkin kuuli selvemmin kuin kaikki muut äänet. Se oli talonpoikainen lemmenlaulu, iloinen ja leikkisä, tuollainen niin sanottu villanella-laulu. Ja jos katseella seurasi äänen suuntaa, saadakseen selville, kuka tähän aikaan ja tässä paikassa saattoi olla iloinen, näki poloisen, joka vallan tyynenä istui ojan pohjalla ja lauloi täydestä sydämestä, kasvot taivasta kohti. </note>
        <note xml:id="finnish_1910_cap34-n223" type="comm" target="quarantana/cap34.xml#c34_17114" targetEnd="quarantana/cap34.xml#c34_17141">Kun Renzo tuskin oli kulkenut muutaman askeleen rakennuksen pohjoista sivua pitkin, nousi kummallinen pauhina tuosta väenpaljoudesta, ja kaukaa kuuli äänien huutavan: — Varokaa; ottakaa kiinni, ottakaa kiinni! </note>
        <note xml:id="finnish_1910_cap34-n224" type="comm" target="quarantana/cap34.xml#c34_17142" targetEnd="quarantana/cap34.xml#c34_17212">Renzo nousee varpailleen, katsoo eteensä ja näkee hillitsemättömän suuren hevosen juoksevan täyttä laukkaa, omituinen ja surkea ratsumies selässä. Tämä oli eräs raivokas potilas, joka oli nähnyt tämän eläimen riisuttuna ja ilman vartijaa rattaiden vieressä, ja joka hypättyään joutuin sen selkään, nyrkeillään takoi sen kaulaa, käyttäen korkojaan kannuksina ja kiihoittaen sitä hurjaan juoksuun. Monattoja juoksi jälessä ulvoen; sitten kaikki tämä peittyi tomupilveen, joka katosi etäisyyteen. </note>
        <note xml:id="finnish_1910_cap34-n225" type="comm" target="quarantana/cap34.xml#c34_17213" targetEnd="quarantana/cap34.xml#c34_17252">Näin jo huumautuneena ja väsyneenä monista näkemistään kurjuuden näyistä, nuori mies saapui tämän rakennuksen portille, missä oli löytävä kokoontuneena ja yhteensullottuna kenties enemmän kurjuutta, kuin mitä jo oli nähnyt koko sillä alueella, jonka kautta oli kulkenut. </note>
        <note xml:id="finnish_1910_cap34-n226" type="comm" target="quarantana/cap34.xml#c34_17253" targetEnd="quarantana/cap34.xml#c34_17269">Hän astui tuolle portille, kulki holvin alle ja jäi hetkeksi seisomaan keskelle holvikäytävää. </note>
      </div>
    </body>
  </text>
</TEI>