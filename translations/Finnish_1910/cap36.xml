<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>KUUDESNELJÄTTÄ LUKU</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher />
        <pubPlace>Porvoo</pubPlace>
        <date>1910</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>Kihlautuneet: Historiallinen romaani</title>
          <editor>Angelini, Cesare</editor>
          <pubPlace>Porvoo</pubPlace>
          <publisher />
          <date>1910</date>
          <respStmt>
            <resp>Translated by</resp>
            <persName>Jalmari Hahl</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione</p>
    </encodingDesc>
  </teiHeader>
  <text>
    <body>
      <div xml:id="finnish_1910_cap36">
<p>
        <note xml:id="finnish_1910_cap36-n1" type="comm" target="quarantana/cap36.xml#c36_10001" targetEnd="quarantana/cap36.xml#c36_10035">Kukapa olisi voinut sanoa Renzolle muutamia tunteja aikaisemmin, että kuumimmassa etsimistouhussaan ja levottomimpina ja ratkaisevimpina hetkinään hänen sydämensä olisi ollut jakaantuneena Lucian ja Don Rodrigon välillä! </note>
        <note xml:id="finnish_1910_cap36-n2" type="comm" target="quarantana/cap36.xml#c36_10036" targetEnd="quarantana/cap36.xml#c36_10110">Niin oli kuitenkin laita. Tämän miehen hahmo sekaantui kaikkiin niihin rakkaisiin ja hirvittäviin kuviin, joita toivo ja pelko vuoroonsa loivat hänen katseidensa eteen tämän kulun kestäessä. Niiden sanojen muisto, jotka hän oli kuullut tuon surkean sairasvuoteen ääressä, temmelsi alinomaa niiden toivon ja pelon tunteiden parissa, jotka vaihetellen valtasivat hänen mielensä; eikä hän voinut lukea loppuun rukousta retkensä onnellisen päättymisen hyväksi, uudelleen toistamatta sitä rukousta, jonka oli alkanut tuossa kojussa, ja jonka kellonsoitto oli keskeyttänyt. </note>
        <note xml:id="finnish_1910_cap36-n3" type="comm" target="quarantana/cap36.xml#c36_10111" targetEnd="quarantana/cap36.xml#c36_10205">Se pieni kahdeksankulmainen kappeli, joka kohoten muutaman portaan korkeuteen maasta keskellä sairaalan sisustaa, oli alkuperäiseltä rakenteeltaan avoin joka taholle, ilman muuta tukea kuin pilareita ja pylväitä: se oli niin sanoaksemme seinätön rakennus. Joka sivulla oli kaarikäytävä pylväsrivien välillä. Näiden sisäpuolella ja varsinaisen kirkon ympärillä, minkä muodosti kahdeksan pylväiden nojassa olevaa kaariholvia, jotka vastasivat ulompia kaarikäytäviä, ja joiden yli kohosi kupukatto, kulki pylväskäytävä. Näin ollen keskelle pystytetty alttari näkyi joka sairaalan pihanpuoleiseen ikkunaan ja melkein jokaiseen pihan kohtaan. </note>
        <note xml:id="finnish_1910_cap36-n4" type="comm" target="quarantana/cap36.xml#c36_10206" targetEnd="quarantana/cap36.xml#c36_10230">Nyt tämä rakennus on muutettu vallan toiseen tarkoitukseen ja kahdeksan ulkosivun aukot on kiinnimuurattu; mutta entinen yleismuoto on jälellä ja osoittaa selvästi vanhaa rakennustyyliä ja rakennuksen alkuperäistä tarkoitusta. </note>
        <note xml:id="finnish_1910_cap36-n5" type="comm" target="quarantana/cap36.xml#c36_10231" targetEnd="quarantana/cap36.xml#c36_10280">Tuskin oli Renzo lähtenyt liikkeelle, kun huomasi isä Felicen ilmaantuvan kappelin pylväskäytävään, etenevän keskellä olevaan kaarikäytävään, joka on kaupunkiin päin ja jonka juurelle, päätien kohdalle oli ryhmittynyt pieni parantuneiden joukko. Ja heti Renzo hänen ryhdistään huomasi, että hän oli alkanut puheensa. </note>
        <note xml:id="finnish_1910_cap36-n6" type="comm" target="quarantana/cap36.xml#c36_10281" targetEnd="quarantana/cap36.xml#c36_10294">Renzo kierteli noita polkuja asettuakseen kuulijakunnan päähän, kuten isä Cristoforo oli häntä neuvonut. </note>
        <note xml:id="finnish_1910_cap36-n7" type="comm" target="quarantana/cap36.xml#c36_10295" targetEnd="quarantana/cap36.xml#c36_10320">Saavuttuaan sinne, hän oli hiiskumatta, tarkasti katseellaan koko koolla olevaa seuraa, mutta huomasi omasta paikastaan ainoastaan paljouden yhteen sullottuja päitä, joka, ylhäältä katsottuna, melkein näytti kivitykseltä. </note>
        <note xml:id="finnish_1910_cap36-n8" type="comm" target="quarantana/cap36.xml#c36_10321" targetEnd="quarantana/cap36.xml#c36_10360">Keskellä oli muutamia naisia huivien ja harsojen peitossa. Siihen hän mitä tarkkaavammin tähysti; mutta kun hänen ei onnistunut siinä eroittaa sen enempää kuin muuallakaan, hän loi katseensa sinne, minne kaikki muut silmänsä suuntasivat. </note>
        <note xml:id="finnish_1910_cap36-n9" type="comm" target="quarantana/cap36.xml#c36_10361" targetEnd="quarantana/cap36.xml#c36_10388">Hän tunsi heltymystä ja hartautta nähdessään kunnianarvoisen saarnaajan. Ja vaikka hänen huomiokykynsä tänä ahdistuksen hetkenä oli varsin vähäinen, hän kuitenkin kuuli tämän osan tuota juhlallista puhetta: </note>
        <note xml:id="finnish_1910_cap36-n10" type="comm" target="quarantana/cap36.xml#c36_10389" targetEnd="quarantana/cap36.xml#c36_10458">— Omistakaamme ajatus niille monille tuhansille, jotka ovat poistuneet tuosta. Ja olkansa yli kohottamallaan sormella hän osoitti takanaan olevaa San Gregorion hautausmaan porttia, joka hautausmaa siihen aikaan oli yhtenä ainoana yhteisenä hautana. — Luokaamme ympärillemme säälivä katse niihin moniin tuhansiin onnettomiin, jotka kohta jätämme tänne, he kun ovat epätietoisia, miltä puolen heidän on määrä täältä poistua; luokaamme myös silmäys itseemme, vähäiseen joukkoomme, joka terveenä täältä lähtee! </note>
        <note xml:id="finnish_1910_cap36-n11" type="comm" target="quarantana/cap36.xml#c36_10459" targetEnd="quarantana/cap36.xml#c36_10461">Herra olkoon siunattu! </note>
        <note xml:id="finnish_1910_cap36-n12" type="comm" target="quarantana/cap36.xml#c36_10462" targetEnd="quarantana/cap36.xml#c36_10483">Olkoon Hän siunattu oikeudessaan, armossaan, siunattu kuolemassa, siunattu tervehtymisessä, siunattu siinä valinnassa, jonka on tehnyt meidän suhteemme. </note>
        <note xml:id="finnish_1910_cap36-n13" type="comm" target="quarantana/cap36.xml#c36_10484" targetEnd="quarantana/cap36.xml#c36_10554">Oi, minkätähden hän näin on määrännyt, ellei olisi tahtonut itselleen kasvattaa pientä joukkoa, joka on ahdistuksen oikaisema ja tullut hehkuvammaksi kiitollisuudesta, ellei olisi tahtonut, että me tämän jälkeen selvemmin tuntien elämää hänen antamakseen lahjaksi, kunnioittaisimme sitä niin, kuin hänen suomansa seikka ansaitsee, ja ellei lopuksi sentähden, että kärsimystemme muisto saattaisi meidät myötätuntoisiksi ja avuliaiksi lähimäisillemme? </note>
        <note xml:id="finnish_1910_cap36-n14" type="comm" target="quarantana/cap36.xml#c36_10555" targetEnd="quarantana/cap36.xml#c36_10610">Toivokaamme, että ne, joiden seurassa olemme kärsineet, toivoneet, pelänneet, joiden pariin jätämme ystäviä, sukulaisia ja jotka lopulta kaikki ovat veljiämme, ja varsinkin ne heistä, jotka näkevät meidän keskeltänsä poistuvan, tuntevat jonkunmoista tyydytystä ajatellessaan, että ainakin muutamat poistuvat täältä terveinä, toivokaamme että kokevat mielenylennystä meidän käytöksemme johdosta. </note>
        <note xml:id="finnish_1910_cap36-n15" type="comm" target="quarantana/cap36.xml#c36_10611" targetEnd="quarantana/cap36.xml#c36_10635">Jumala varjelkoon heitä näkemästä meissä meluavaa iloa, maallista iloa siitä, että olemme välttäneet tämän kuoleman, jonka kanssa he vielä kamppailevat. </note>
        <note xml:id="finnish_1910_cap36-n16" type="comm" target="quarantana/cap36.xml#c36_10636" targetEnd="quarantana/cap36.xml#c36_10663">Nähkööt, että poistumme kiittäen Jumalaa omasta puolestamme, ja rukoillen häntä heidän puolestaan. Ja olkoon heillä tilaisuus sanoa: "Poissakin täältä nuo tulevat meitä muistelemaan ja edelleen rukoilemaan meidän poloisien puolesta." </note>
        <note xml:id="finnish_1910_cap36-n17" type="comm" target="quarantana/cap36.xml#c36_10664" targetEnd="quarantana/cap36.xml#c36_10679">Alkakaamme jo heti tällä vaelluksellamme, jo ensi askeleillamme, joita heti lähdemme astumaan, viettämään elämää, joka kokonaan on pyhitetty ihmisrakkaudelle. </note>
        <note xml:id="finnish_1910_cap36-n18" type="comm" target="quarantana/cap36.xml#c36_10680" targetEnd="quarantana/cap36.xml#c36_10713">Ne, jotka ovat saaneet takaisin entisen jäntevyytensä, tarjotkoon veljellisen käsivarren heikoille; nuoret, tukekaa vanhoja! Te, jotka olette jääneet lapsettomiksi, katsokaa ympärillenne, kuinka monet lapset ovat jääneet isättömiksi! Tarjotkaa heille isän tukea! </note>
        <note xml:id="finnish_1910_cap36-n19" type="comm" target="quarantana/cap36.xml#c36_10714" targetEnd="quarantana/cap36.xml#c36_10725">Ja tämä ihmisrakkaus on sovittava syntinne ja lieventävä surunnekin. </note>
        <note xml:id="finnish_1910_cap36-n20" type="comm" target="quarantana/cap36.xml#c36_10726" targetEnd="quarantana/cap36.xml#c36_10767">Tällöin voihkinan ja huokauksen humina, joka kasvamistaan oli kasvanut kuulijakunnassa, keskeytyi äkkiä, kun huomattiin saarnaajan panevan köyden kaulaansa ja lankeavan polvilleen; ja mitä syvimmän hiljaisuuden vallitessa, kaikki odottivat, mitä hänellä oli sanottavaa. </note>
        <note xml:id="finnish_1910_cap36-n21" type="comm" target="quarantana/cap36.xml#c36_10768" targetEnd="quarantana/cap36.xml#c36_10805">— Omasta puolestani, hän virkkoi, ja kaikkien toverieni puolesta, jotka ilman kaikkea omaa ansiotamme olemme valitut tuohon ylevään etuoikeuteen palvelemaan Kristusta teitä palvelemalla, pyydän teiltä nöyrästi anteeksi, ellemme ole täysin arvokkaasti täyttäneet tehtäväämme. </note>
        <note xml:id="finnish_1910_cap36-n22" type="comm" target="quarantana/cap36.xml#c36_10806" targetEnd="quarantana/cap36.xml#c36_10887">Jos velttous ja lihan vastahakoisuus ovat saattaneet meidät laiminlyömään teidän tarpeitanne ja hitaasti noudattamaan kutsuanne; jos väärämielinen kärsimättömyys, jos rikollinen kyllästyminen joskus ovat saattaneet meidät näyttämään ikävystyneiltä ja ankarilta; jos joskus tuo kurja ajatus, että te meitä tarvitsitte, on saattanut meidät kohtelemaan teitä riittämättömän nöyrästi; jos vaivaisuutemme on pannut meidät tekemään jotain tekoa, josta teille on koitunut pahennusta, antakaa meille anteeksi! </note>
        <note xml:id="finnish_1910_cap36-n23" type="comm" target="quarantana/cap36.xml#c36_10888" targetEnd="quarantana/cap36.xml#c36_10898">Silloin Jumala antakoon teille anteeksi kaikki veikanne ja siunatkoon teitä. </note>
        <note xml:id="finnish_1910_cap36-n24" type="comm" target="quarantana/cap36.xml#c36_10899" targetEnd="quarantana/cap36.xml#c36_10907">Ja tehtyään yli kuulijakunnan suuren ristimerkin, hän nousi. </note>
        <note xml:id="finnish_1910_cap36-n25" type="comm" target="quarantana/cap36.xml#c36_10908" targetEnd="quarantana/cap36.xml#c36_10939">Jos emme ole voineetkaan tässä mainita tarkkaa sanamuotoa, olemme ainakin tuoneet esiin hänen puheensa ajatussisällyksen. Mutta hänen esittämistapaansa on mahdoton kuvata. </note>
        <note xml:id="finnish_1910_cap36-n26" type="comm" target="quarantana/cap36.xml#c36_10940" targetEnd="quarantana/cap36.xml#c36_10979">Hän puhui kuin mies, joka sanoi etuoikeudeksi ruttosairaiden palvelemista, sillä se oli todella hänen vakaumuksensa; joka tunnusti, ettei ollut tätä tehtävää arvokkaalla tavalla täyttänyt, hän kun tunsi sisällään, että niin todella oli laita; joka pyysi anteeksiantoa, hänellä kun oli se vakaumus, että sitä tarvitsi. </note>
        <note xml:id="finnish_1910_cap36-n27" type="comm" target="quarantana/cap36.xml#c36_10980" targetEnd="quarantana/cap36.xml#c36_11034">Mutta ne ihmiset, jotka olivat nähneet noiden kapusiini-munkkien häärivän ympärillään yksinomaan palvellen heitä, jotka olivat nähneet niin monen heistä kuolevan ja sen miehen, joka puhui heidän kaikkien nimessä, aina ensimäisenä vaivaa näkemässä, samoin kuin hän oli ensimäinen arvoltaan, paitsi silloin, kun hänkin oli ollut lähellä kuolemaa — nämä ihmiset, sanon minä, luonnollisesti nyyhkyttäen ja itkien vastasivat tuollaisiin sanoihin! </note>
        <note xml:id="finnish_1910_cap36-n28" type="comm" target="quarantana/cap36.xml#c36_11035" targetEnd="quarantana/cap36.xml#c36_11077">Tuo ihailtava munkki otti sitten suuren pilariin nojaavan ristin, nosti sen ilmaan eteensä, jätti jalkineensa ulkomaisen porraskäytävän laidalle, astui alas portaat, ja kautta joukon, joka kunnioittavasti teki tilaa, kulki sen etunenään. </note>
        <note xml:id="finnish_1910_cap36-n29" type="comm" target="quarantana/cap36.xml#c36_11078" targetEnd="quarantana/cap36.xml#c36_11160">Renzo, vuodattaen runsaita kyyneleitä, vallan kuin olisi ollut yksi niitä, joilta pyydettiin tuota omituista anteeksiantoa, vetäytyi syrjään hänkin ja meni erään kojun luo. Siinä hän odotti, puoleksi piiloittuneena, vartalo takana ja pää edellä, silmät selkiselällään, sydän rajusti sykkien, mutta samalla mielessä uusi ja erityinen luottamus, mikä luullakseni oli syntynyt saarnan herättämästä hellyydestä ja yleisen heltymisen havaitsemisesta. </note>
        <note xml:id="finnish_1910_cap36-n30" type="comm" target="quarantana/cap36.xml#c36_11161" targetEnd="quarantana/cap36.xml#c36_11236">Nyt etenee isä Felice, avojaloin, kaulassa tuo köysi ja kantaen edellään kohotettuna tuota pitkää ja raskasta ristiä. Hänen kasvonsa olivat kalpeat ja laihat, ilmaisten samalla nöyryyttä ja rohkeutta. Hän astui eteenpäin hitaasti, mutta päättäväisesti, kuin henkilö, joka tahtoo sääliä toisen heikkoutta ja kaikessa kuin mies, joka noista ylenmääräisistä vaivoistaan olisi ammentanut voimaa kestämään noita tehtäväänsä kuuluvia lukuisia ja välttämättömiä vaivoja ja vastuksia. </note>
        <note xml:id="finnish_1910_cap36-n31" type="comm" target="quarantana/cap36.xml#c36_11237" targetEnd="quarantana/cap36.xml#c36_11256">Heti hänen jälessään kulkivat varttuneimmat lapset, suurimmaksi osaksi avojaloin, aniharvat kokonaan puettuina, muutamat pelkkä paita yllä. </note>
        <note xml:id="finnish_1910_cap36-n32" type="comm" target="quarantana/cap36.xml#c36_11257" targetEnd="quarantana/cap36.xml#c36_11306">Sitten seurasivat naiset, melkein kaikki taluttaen kädestä pikkutyttöä ja laulaen vaihdellen miserere-virttä. Ja noiden äänien väsähtänyt kaiku, noiden kasvojen kalpeus ja riutunut ilme olisi täyttänyt myötätuntoisuudella jokaisen, joka sattumalta siinä olisi ollut pelkkänä katsojana. </note>
        <note xml:id="finnish_1910_cap36-n33" type="comm" target="quarantana/cap36.xml#c36_11307" targetEnd="quarantana/cap36.xml#c36_11332">Mutta Renzo katsoi, tarkasti joka riviä, joka kasvoja, päästämättä ainoatakaan huomaamatta ohi; jono kulkikin niin hitaasti, että hän mukavasti saattoi tarkastuksensa toimittaa. </note>
        <note xml:id="finnish_1910_cap36-n34" type="comm" target="quarantana/cap36.xml#c36_11333" targetEnd="quarantana/cap36.xml#c36_11363">Yhä kulkee väkeä ohi, yhä hän tarkastelee, mutta aina vaan turhaan; joskus hän ohimennen luo katseen vielä takana olevaan joukkoon, joka vähenemistään vähenee; ainoastaan harvoja on enää jälellä, nyt kulkevat viimeiset ohi, kaikki ovat menneet, mutta kaikki ovat olleet vallan vieraita kasvoja. </note>
        <note xml:id="finnish_1910_cap36-n35" type="comm" target="quarantana/cap36.xml#c36_11364" targetEnd="quarantana/cap36.xml#c36_11387">Käsivarret roikkuen ja pää kallistuneena olalle hän surullisin katsein seurasi tätä poistuvaa naisten joukkoa. </note>
        <note xml:id="finnish_1910_cap36-n36" type="comm" target="quarantana/cap36.xml#c36_11388" targetEnd="quarantana/cap36.xml#c36_11415">Miesten jono yhä kulki ohi, ja uusi tarkkaavaisuus, uusi toivo syntyi hänessä kun hän tämän miesjonon jälkeen näki ilmaantuvan muutamia rattaita, mitkä kuljettivat niitä toipuvia, jotka eivät vielä kyenneet jalan kulkemaan, Tässä jonon osassa naiset tulivat viimeksi. </note>
        <note xml:id="finnish_1910_cap36-n37" type="comm" target="quarantana/cap36.xml#c36_11416" targetEnd="quarantana/cap36.xml#c36_11437">Ja kulku oli nytkin niin hidas, että Renzo yhtä tarkoin saattoi tutkia kaikkia, ilman että ainoakaan häneltä jäi näkemättä. </note>
        <note xml:id="finnish_1910_cap36-n38" type="comm" target="quarantana/cap36.xml#c36_11438" targetEnd="quarantana/cap36.xml#c36_11482">Mutta mitä? Hän tutkii ensimäiset, toiset, kolmannet rattaat, ja niin edespäin, mutta aina yhtä huonolla menestyksellä aina viimeisiin asti, joiden jälessä ei enää tule muita kuin eräs kapusiini-munkki, vakavan näköinen ja sauva kädessä, ikäänkuin jonon järjestäjänä. </note>
        <note xml:id="finnish_1910_cap36-n39" type="comm" target="quarantana/cap36.xml#c36_11483" targetEnd="quarantana/cap36.xml#c36_11499">Se oli tuo isä Michele, jonka mainitsimme määrätyn isä Felicen avustajaksi sairaalan johdossa. </note>
        <note xml:id="finnish_1910_cap36-n40" type="comm" target="quarantana/cap36.xml#c36_11500" targetEnd="quarantana/cap36.xml#c36_11529">Näin raukesi täydelleen tämä rakas toivo. Ja rauetessaan se ei ainoastaan poistanut herättämäänsä lohdutusta, mutta, kuten useimmiten tapahtuu, jätti miehen entistään vielä tukalampaan tilaan. </note>
        <note xml:id="finnish_1910_cap36-n41" type="comm" target="quarantana/cap36.xml#c36_11530" targetEnd="quarantana/cap36.xml#c36_11542">Tästälähin kaikkein onnellisin sattuma oli se, että tapaisi Lucian sairaana. </note>
        <note xml:id="finnish_1910_cap36-n42" type="comm" target="quarantana/cap36.xml#c36_11543" targetEnd="quarantana/cap36.xml#c36_11580">Mutta kun toivon sijalle siirtyi entistään ankarampi levottomuus, hän takertui kaikin voimin tuohon surulliseen ja heikkoon johtolankaan. Hän poikkesi suurelle keskitielle ja kulki siihen suuntaan, mistä päin oli tullut. </note>
        <note xml:id="finnish_1910_cap36-n43" type="comm" target="quarantana/cap36.xml#c36_11581" targetEnd="quarantana/cap36.xml#c36_11645">Saavuttuaan kappelin kohdalle hän polvistui sen alimmalle portaalle. Ja siinä hän kohotti Jumalan puoleen rukouksen, tai oikeammin sekavia, katkonaisia sanoja, huudahduksia, avun-anomuksia, valituksia, lupauksia, sanalla sanoen tuollaisen puheen, jota ei lausuta ihmisten kuullen, heillä kun ei ole tarpeeksi teräväjärkisyyttä sellaista ymmärtääkseen, eikä kärsivällisyyttä sellaista kuunnellakseen; ihmiset eivät yleensä ole tarpeeksi suuria tunteakseen sellaiseen ylenkatseesta vapaata myötätuntoisuutta. </note>
        <note xml:id="finnish_1910_cap36-n44" type="comm" target="quarantana/cap36.xml#c36_11646" targetEnd="quarantana/cap36.xml#c36_11703">Hän nousi siitä hieman rohkaistuneena. Kuljettuaan sitten kappelin ympäri hän astui keskitien jatkolle, jota ei vielä ollut nähnyt, ja joka johti toiselle portille. Vähän aikaa astuttuaan hän näki oikealla ja vasemmalla aitauksen, josta munkki oli puhunut, ja se oli vallan täynnä aukkoja, juuri niin kuin tämä oli sanonut. Renzo kävi sisälle yhdestä tuollaisesta aukosta ja oli nyt naisten osastossa. </note>
        <note xml:id="finnish_1910_cap36-n45" type="comm" target="quarantana/cap36.xml#c36_11704" targetEnd="quarantana/cap36.xml#c36_11753">Melkein ensi askeleellaan hän huomasi maassa pienen kellon, sellaisen, jota monattot kantoivat jalkaan sidottuna; vahingoittumattomana hihnoineen se siinä oli. Hänen mieleensä johtui, että nämä vehkeet saattoivat olla hänen passinaan vapaata kulkua varten täällä. Hän nosti kellon ylös maasta, katseli, huomasiko joku häntä, ja sitoi sen jalkaansa. </note>
        <note xml:id="finnish_1910_cap36-n46" type="comm" target="quarantana/cap36.xml#c36_11754" targetEnd="quarantana/cap36.xml#c36_11839">Heti hän alkoi etsintänsä, mikä ainoastaan esineiden moninaisuuden vuoksi olisi ollut tavattoman vaikea, vaikka olisi ollut kysymys vallan erilaatuisista esineistä. Hän tähysteli ympärilleen ja sai nähdä uusia kurjuuden näkyjä, osaksi vallan samanlaisia kuin jo näkemänsä, osaksi vallan erilaisia. Siellä kestettiin samaa kärsimyksen taakkaa, kantaen toisella tavoin noita kärsimyksiä, riuduttiin, valitettiin, alistuttiin, säälittiin ja autettiin toisiaan eri tavalla, ja katsoja tunsi tästä kaikesta kuin uudenlaista sääliä ja kauhua. </note>
        <note xml:id="finnish_1910_cap36-n47" type="comm" target="quarantana/cap36.xml#c36_11840" targetEnd="quarantana/cap36.xml#c36_11866">Renzo oli jo kulkenut hyvän matkaa tuloksetta ja vastuksitta, kun kuuli takanaan huudettavan: — Hoi! mikä näytti häntä tarkoittavan. </note>
        <note xml:id="finnish_1910_cap36-n48" type="comm" target="quarantana/cap36.xml#c36_11867" targetEnd="quarantana/cap36.xml#c36_11899">Hän kääntyi ja näki matkan päässä tarkastajan, joka kohottaen kättään todella viittasi hänelle huutaen: — Tuolla sisällä huoneissa teitä tarvitaan; täällä on jo tehty puhdasta. </note>
        <note xml:id="finnish_1910_cap36-n49" type="comm" target="quarantana/cap36.xml#c36_11900" targetEnd="quarantana/cap36.xml#c36_11948">Renzo älysi heti, keneksi häntä luultiin ja että kulkunen oli väärinkäsityksen aiheuttaja. Hän oli harmissaan siitä, että oli yksinomaan ajatellut niitä ikävyyksiä, jotka tämän merkin avulla oli välttävä, eikä niitä, jotka sen kautta oli kohtaava. Ja heti hän mietti keinoa mitä pikimmin päästä pakoon tuolta henkilöltä. </note>
        <note xml:id="finnish_1910_cap36-n50" type="comm" target="quarantana/cap36.xml#c36_11949" targetEnd="quarantana/cap36.xml#c36_11980">Hän nyökäytti hänelle moneen kertaan ja kiireisesti päätään, ikäänkuin huomauttaakseen hänelle, että oli ymmärtänyt ja että aikoi totella. Ja hän väistyi pois hänen näkyvistään, pujahtaen kojujen väliin. </note>
        <note xml:id="finnish_1910_cap36-n51" type="comm" target="quarantana/cap36.xml#c36_11981" targetEnd="quarantana/cap36.xml#c36_12018">Kun luuli olevansa tarpeeksi kaukana, hän päätti heti vapautua esineestä, joka oli saattanut hänet pulaan. Ja tehdäkseen tämän tempun ilman että häntä huomattiin, hän meni pieneen solaan, joka jäi kahden, niin sanoakseni selin toisiinsa olevan kojun väliin. </note>
        <note xml:id="finnish_1910_cap36-n52" type="comm" target="quarantana/cap36.xml#c36_12019" targetEnd="quarantana/cap36.xml#c36_12044">Hän kumartui hihnaa irroittamaan ja kun hän näin nojasi päätään toisen kojun olkiseinään, sisältä kuuluva ääni kajahti hänen korvaansa… </note>
        <note xml:id="finnish_1910_cap36-n53" type="comm" target="quarantana/cap36.xml#c36_12045" targetEnd="quarantana/cap36.xml#c36_12048">— Oi taivas, onko se mahdollista. </note>
        <note xml:id="finnish_1910_cap36-n54" type="comm" target="quarantana/cap36.xml#c36_12049" targetEnd="quarantana/cap36.xml#c36_12064">Koko hänen sielunsa on siirtynyt hänen korvaansa, hänen hengityksensä keskeytyy: — Niin, niin, se on tuo ääni!… </note>
        <note xml:id="finnish_1910_cap36-n55" type="comm" target="quarantana/cap36.xml#c36_12065" targetEnd="quarantana/cap36.xml#c36_12078">— Mitä pelkäisimme? sanoi tämä suloisen lempeä ääni; olemmehan kestäneet paljon pahempaa kuin ukonilmaa. </note>
        <note xml:id="finnish_1910_cap36-n56" type="comm" target="quarantana/cap36.xml#c36_12079" targetEnd="quarantana/cap36.xml#c36_12087">Hän, joka on suojellut meitä tähänasti, tulee meitä nytkin suojelemaan. </note>
        <note xml:id="finnish_1910_cap36-n57" type="comm" target="quarantana/cap36.xml#c36_12088" targetEnd="quarantana/cap36.xml#c36_12106">Se, ettei Renzo nyt ääneensä huudahtanut, ei johtunut pelosta joutua huomatuksi, vaan siitä, että hän oli vallan hengästynyt. </note>
        <note xml:id="finnish_1910_cap36-n58" type="comm" target="quarantana/cap36.xml#c36_12107" targetEnd="quarantana/cap36.xml#c36_12149">Hänen polvensa huojuivat hervottomina, hänen silmänsä himmenivät. Mutta tätä kesti ainoastaan hetken. Seuraavassa tuokiossa hän oli jalkeillaan, entistään vilkkaampana ja virkeämpänä. Kädenkäänteessä hän kiersi kojun, saapui sen ovelle, näki sen, joka äsken oli puhunut, näki hänet kumartuneena vuodepahaisen yli. </note>
        <note xml:id="finnish_1910_cap36-n59" type="comm" target="quarantana/cap36.xml#c36_12150" targetEnd="quarantana/cap36.xml#c36_12168">Tämä nainen kääntyy melua kuullessaan, katsoo ja luulee näkevänsä edessään harhanäyn; hän katsoo tarkemmin ja huutaa: — Oi, laupias Jumala! </note>
        <note xml:id="finnish_1910_cap36-n60" type="comm" target="quarantana/cap36.xml#c36_12169" targetEnd="quarantana/cap36.xml#c36_12183">— Lucia, olen sinut löytänyt. Sinähän se todella olet! olet elossa! huudahti Renzo, lähestyen vallan vapisevana. </note>
        <note xml:id="finnish_1910_cap36-n61" type="comm" target="quarantana/cap36.xml#c36_12184" targetEnd="quarantana/cap36.xml#c36_12202">— Oi, laupias Jumala! toisti vielä ankarammin vavisten Lucia. Sinä? Mitä tämä merkitsee? Millä tavoin? … miksi?… Rutto! </note>
        <note xml:id="finnish_1910_cap36-n62" type="comm" target="quarantana/cap36.xml#c36_12203" targetEnd="quarantana/cap36.xml#c36_12204">— Minulla se on ollut. </note>
        <note xml:id="finnish_1910_cap36-n63" type="comm" target="quarantana/cap36.xml#c36_12205" targetEnd="quarantana/cap36.xml#c36_12206">Entä sinulla? </note>
        <note xml:id="finnish_1910_cap36-n64" type="comm" target="quarantana/cap36.xml#c36_12207" targetEnd="quarantana/cap36.xml#c36_12208">— Minulla myöskin. </note>
        <note xml:id="finnish_1910_cap36-n65" type="comm" target="quarantana/cap36.xml#c36_12209" targetEnd="quarantana/cap36.xml#c36_12212">Ja äitini?… </note>
        <note xml:id="finnish_1910_cap36-n66" type="comm" target="quarantana/cap36.xml#c36_12213" targetEnd="quarantana/cap36.xml#c36_12224">— En ole häntä nähnyt, hän kun on Pasturossa; luulen kuitenkin, että hän voi hyvin. </note>
        <note xml:id="finnish_1910_cap36-n67" type="comm" target="quarantana/cap36.xml#c36_12225" targetEnd="quarantana/cap36.xml#c36_12233">Mutta sinä … kuinka vielä olet kalpea! Kuinka näytät heikolta! </note>
        <note xml:id="finnish_1910_cap36-n68" type="comm" target="quarantana/cap36.xml#c36_12234" targetEnd="quarantana/cap36.xml#c36_12237">Mutta olet kuitenkin parantunut, eikö totta, olethan parantunut? </note>
        <note xml:id="finnish_1910_cap36-n69" type="comm" target="quarantana/cap36.xml#c36_12238" targetEnd="quarantana/cap36.xml#c36_12244">— Herra on tahtonut vielä jättää minut tänne maailmaan. </note>
        <note xml:id="finnish_1910_cap36-n70" type="comm" target="quarantana/cap36.xml#c36_12245" targetEnd="quarantana/cap36.xml#c36_12250">Mutta voi, Renzo, miksi olet sinä täällä? </note>
        <note xml:id="finnish_1910_cap36-n71" type="comm" target="quarantana/cap36.xml#c36_12251" targetEnd="quarantana/cap36.xml#c36_12259">— Miksi? sanoi Renzo yhä enemmän lähestyen. Kysyt minulta: miksi. </note>
        <note xml:id="finnish_1910_cap36-n72" type="comm" target="quarantana/cap36.xml#c36_12260" targetEnd="quarantana/cap36.xml#c36_12263">Miksi minun siis on täytynyt tänne tulla? </note>
        <note xml:id="finnish_1910_cap36-n73" type="comm" target="quarantana/cap36.xml#c36_12264" targetEnd="quarantana/cap36.xml#c36_12269">Tarvitseeko minun sitä sinulle sanoa? </note>
        <note xml:id="finnish_1910_cap36-n74" type="comm" target="quarantana/cap36.xml#c36_12270" targetEnd="quarantana/cap36.xml#c36_12275">Ketä toista maailmassa minä voisin ajatella kuin sinua? </note>
        <note xml:id="finnish_1910_cap36-n75" type="comm" target="quarantana/cap36.xml#c36_12276" targetEnd="quarantana/cap36.xml#c36_12281">Eikö nimeni enää ole Renzo? </note>
        <note xml:id="finnish_1910_cap36-n76" type="comm" target="quarantana/cap36.xml#c36_12282" targetEnd="quarantana/cap36.xml#c36_12286">Etkö sinä enää ole Lucia? </note>
        <note xml:id="finnish_1910_cap36-n77" type="comm" target="quarantana/cap36.xml#c36_12287" targetEnd="quarantana/cap36.xml#c36_12298">— Oi, mitä sanot!… Mutta eikö äitini ole kirjoituttanut sinulle? </note>
        <note xml:id="finnish_1910_cap36-n78" type="comm" target="quarantana/cap36.xml#c36_12299" targetEnd="quarantana/cap36.xml#c36_12304">— On, onpa hän todella minulle kirjoituttanut. </note>
        <note xml:id="finnish_1910_cap36-n79" type="comm" target="quarantana/cap36.xml#c36_12305" targetEnd="quarantana/cap36.xml#c36_12326">Kauniita asioita totisesti kurjalle ahdistuneelle, pakolaiselle, joka ei ainakaan koskaan ole sinulle tehnyt mitään pahaa. </note>
        <note xml:id="finnish_1910_cap36-n80" type="comm" target="quarantana/cap36.xml#c36_12327" targetEnd="quarantana/cap36.xml#c36_12328">— Mutta Renzo! </note>
        <note xml:id="finnish_1910_cap36-n81" type="comm" target="quarantana/cap36.xml#c36_12329" targetEnd="quarantana/cap36.xml#c36_12334">Renzo! kun tiesit … miksi tulit, miksi? </note>
        <note xml:id="finnish_1910_cap36-n82" type="comm" target="quarantana/cap36.xml#c36_12335" targetEnd="quarantana/cap36.xml#c36_12336">— Miksikö tulin? </note>
        <note xml:id="finnish_1910_cap36-n83" type="comm" target="quarantana/cap36.xml#c36_12337" targetEnd="quarantana/cap36.xml#c36_12342">Oi, Lucia! miksi tulin, sanot minulle. </note>
        <note xml:id="finnish_1910_cap36-n84" type="comm" target="quarantana/cap36.xml#c36_12343" targetEnd="quarantana/cap36.xml#c36_12345">Niin monet lupaukset annettuamme. </note>
        <note xml:id="finnish_1910_cap36-n85" type="comm" target="quarantana/cap36.xml#c36_12346" targetEnd="quarantana/cap36.xml#c36_12349">Emmekö siis enää ole samat kuin ennen? </note>
        <note xml:id="finnish_1910_cap36-n86" type="comm" target="quarantana/cap36.xml#c36_12350" targetEnd="quarantana/cap36.xml#c36_12353">Etkö siis enää muista? </note>
        <note xml:id="finnish_1910_cap36-n87" type="comm" target="quarantana/cap36.xml#c36_12354" targetEnd="quarantana/cap36.xml#c36_12357">Mikä vielä puuttui? </note>
        <note xml:id="finnish_1910_cap36-n88" type="comm" target="quarantana/cap36.xml#c36_12358" targetEnd="quarantana/cap36.xml#c36_12381">— Oi, Herra! huudahti suruisena Lucia, pannen kädet ristiin ja luoden katseet taivaaseen; miksi et ole osoittanut minulle sitä armoa, että olisit korjannut minut luoksesi!… Oi, Renzo! </note>
        <note xml:id="finnish_1910_cap36-n89" type="comm" target="quarantana/cap36.xml#c36_12382" targetEnd="quarantana/cap36.xml#c36_12386">Mitä oletkaan tehnyt? </note>
        <note xml:id="finnish_1910_cap36-n90" type="comm" target="quarantana/cap36.xml#c36_12387" targetEnd="quarantana/cap36.xml#c36_12396">Olinhan jo alkanut toivoa, että aikaa voittaen olisit minut unhoittanut… </note>
        <note xml:id="finnish_1910_cap36-n91" type="comm" target="quarantana/cap36.xml#c36_12397" targetEnd="quarantana/cap36.xml#c36_12405">— Kaunis toivo! Kauniita seikkoja, jotka lausut minulle noin vasten kasvoja! </note>
        <note xml:id="finnish_1910_cap36-n92" type="comm" target="quarantana/cap36.xml#c36_12406" targetEnd="quarantana/cap36.xml#c36_12408">— Oi, mitä olet tehnyt! </note>
        <note xml:id="finnish_1910_cap36-n93" type="comm" target="quarantana/cap36.xml#c36_12409" targetEnd="quarantana/cap36.xml#c36_12428">Ja tässä paikassa! keskellä tätä kurjuutta! keskellä näitä näkyjä! Täällä, missä kuolema on alituisena vieraana, täällä olet voinut!… </note>
        <note xml:id="finnish_1910_cap36-n94" type="comm" target="quarantana/cap36.xml#c36_12429" targetEnd="quarantana/cap36.xml#c36_12460">— Niiden puolesta, jotka kuolevat, tulee rukoilla Jumalaa ja toivoa, että he menevät autuuden asuntoihin. Mutta ei ole silti oikein, että niiden, jotka elävät, täytyisi elää epätoivoisina… </note>
        <note xml:id="finnish_1910_cap36-n95" type="comm" target="quarantana/cap36.xml#c36_12461" targetEnd="quarantana/cap36.xml#c36_12462">— Mutta Renzo! </note>
        <note xml:id="finnish_1910_cap36-n96" type="comm" target="quarantana/cap36.xml#c36_12463" targetEnd="quarantana/cap36.xml#c36_12470">Renzo! Et ajattele, mitä sanot. </note>
        <note xml:id="finnish_1910_cap36-n97" type="comm" target="quarantana/cap36.xml#c36_12471" targetEnd="quarantana/cap36.xml#c36_12474">Lupaus Neitsyt Marialle!… Pyhä lupaus! </note>
        <note xml:id="finnish_1910_cap36-n98" type="comm" target="quarantana/cap36.xml#c36_12475" targetEnd="quarantana/cap36.xml#c36_12487">— Ja minä, minä sanon sinulle, että ne ovat lupauksia, joilla ei ole mitään pätevyyttä. </note>
        <note xml:id="finnish_1910_cap36-n99" type="comm" target="quarantana/cap36.xml#c36_12488" targetEnd="quarantana/cap36.xml#c36_12489">— Oi, taivaan Herra! </note>
        <note xml:id="finnish_1910_cap36-n100" type="comm" target="quarantana/cap36.xml#c36_12490" targetEnd="quarantana/cap36.xml#c36_12491">Mitä sanot? </note>
        <note xml:id="finnish_1910_cap36-n101" type="comm" target="quarantana/cap36.xml#c36_12492" targetEnd="quarantana/cap36.xml#c36_12497">Missä olet ollut tällä aikaa? </note>
        <note xml:id="finnish_1910_cap36-n102" type="comm" target="quarantana/cap36.xml#c36_12498" targetEnd="quarantana/cap36.xml#c36_12501">Kenen kanssa olet seurustellut? </note>
        <note xml:id="finnish_1910_cap36-n103" type="comm" target="quarantana/cap36.xml#c36_12502" targetEnd="quarantana/cap36.xml#c36_12503">Kuinka puhut? </note>
        <note xml:id="finnish_1910_cap36-n104" type="comm" target="quarantana/cap36.xml#c36_12504" targetEnd="quarantana/cap36.xml#c36_12525">— Puhun kuin hyvä kristitty ainakin. Ja Pyhästä Neitsyestä minulla on ollut parempi käsitys kuin sinulla; sillä uskon, ettei hän huoli lupauksista, jotka syöksevät lähimäisen turmioon. </note>
        <note xml:id="finnish_1910_cap36-n105" type="comm" target="quarantana/cap36.xml#c36_12526" targetEnd="quarantana/cap36.xml#c36_12532">Jospa Neitsyt olisi puhunut, silloin olisi toisin. </note>
        <note xml:id="finnish_1910_cap36-n106" type="comm" target="quarantana/cap36.xml#c36_12533" targetEnd="quarantana/cap36.xml#c36_12538">Mutta mitä tämä kaikki on ollut muuta kuin sinun mielijohteesi? </note>
        <note xml:id="finnish_1910_cap36-n107" type="comm" target="quarantana/cap36.xml#c36_12539" targetEnd="quarantana/cap36.xml#c36_12544">Tiedätkö, mitä sinun pitäisi Neitsyt Marialle luvata? </note>
        <note xml:id="finnish_1910_cap36-n108" type="comm" target="quarantana/cap36.xml#c36_12545" targetEnd="quarantana/cap36.xml#c36_12585">Sinun tulee luvata, että ensimäisen tyttäremme nimeksi panemme: Maria. Sellaista lupausta olen minäkin heti valmis tekemään. Tällaiset seikat tuottavat ainakin paljon enemmän kunniaa Pyhälle Neitsyelle; nämä ovat sellaisia hartauden ilmauksia, joissa on järkeä ja jotka eivät vahingoita ketään. </note>
        <note xml:id="finnish_1910_cap36-n109" type="comm" target="quarantana/cap36.xml#c36_12586" targetEnd="quarantana/cap36.xml#c36_12616">— Ei, ei; älä puhu noin. Sinä et tiedä, mitä puhut. Et tiedä mitä pyhän lupauksen antaminen tietää. Sinä et ole ollut sellaisessa tilassa, sinä et ole sitä kokenut. </note>
        <note xml:id="finnish_1910_cap36-n110" type="comm" target="quarantana/cap36.xml#c36_12617" targetEnd="quarantana/cap36.xml#c36_12622">Mene, mene, taivaan nimessä! </note>
        <note xml:id="finnish_1910_cap36-n111" type="comm" target="quarantana/cap36.xml#c36_12623" targetEnd="quarantana/cap36.xml#c36_12632">Ja hän pakeni rajusti hänen luotaan, palaten viheliäisen vuoteen luo. </note>
        <note xml:id="finnish_1910_cap36-n112" type="comm" target="quarantana/cap36.xml#c36_12633" targetEnd="quarantana/cap36.xml#c36_12650">— Lucia! sanoi Renzo, paikaltaan liikkumatta: sano minulle ainakin, sanohan: ellei olisi tuota syytä, olisitko sama minulle? </note>
        <note xml:id="finnish_1910_cap36-n113" type="comm" target="quarantana/cap36.xml#c36_12651" targetEnd="quarantana/cap36.xml#c36_12683">— Sinä sydämetön mies! vastasi Lucia, kääntyen pois ja vaivoin pidättäen kyyneleitä. Jos saisit minut lausumaan turhia sanoja, sanoja, jotka minulle tekisivät pahaa, sanoja, jotka kenties olisivat syntejä, olisitko silloin tyytyväinen? </note>
        <note xml:id="finnish_1910_cap36-n114" type="comm" target="quarantana/cap36.xml#c36_12684" targetEnd="quarantana/cap36.xml#c36_12695">Mene, mene pois, unhoita minut; näkeehän selvästi, ettei meitä oltu suotu toisillemme! </note>
        <note xml:id="finnish_1910_cap36-n115" type="comm" target="quarantana/cap36.xml#c36_12696" targetEnd="quarantana/cap36.xml#c36_12708">Tuolla ylhäällä näemme toisemme jälleen. Emmehän enää niin kauan viivy tässä maailmassa. </note>
        <note xml:id="finnish_1910_cap36-n116" type="comm" target="quarantana/cap36.xml#c36_12709" targetEnd="quarantana/cap36.xml#c36_12759">Mene: koeta saattaa äitini tietoon, että olen parantunut, että olen kohdannut hyväsydämisen ihmisen, tämän kunnon vaimon, joka on minulle äidin sijaisena. Sano hänelle, että toivon hänen säästyvän tästä pahasta, ja että näemme toisemme milloin ja miten Jumala tahtoo. </note>
        <note xml:id="finnish_1910_cap36-n117" type="comm" target="quarantana/cap36.xml#c36_12760" targetEnd="quarantana/cap36.xml#c36_12775">Mene, taivaan nimessä, äläkä enää ajattele minua … muulloin, kuin Jumalaa rukoillessasi. </note>
        <note xml:id="finnish_1910_cap36-n118" type="comm" target="quarantana/cap36.xml#c36_12776" targetEnd="quarantana/cap36.xml#c36_12809">Ja kuten henkilö, jolla ei enää ole muuta sanottavaa ja joka ei tahdo enää mitään kuulla, kuten henkilö, joka tahtoo paeta vaaraa, hän vetäytyi vielä lähemmäksi vuodetta, missä oli tuo vaimo, josta oli puhunut. </note>
        <note xml:id="finnish_1910_cap36-n119" type="comm" target="quarantana/cap36.xml#c36_12810" targetEnd="quarantana/cap36.xml#c36_12819">— Kuule minua, Lucia, kuule! sanoi Renzo, kuitenkaan lähestymättä. </note>
        <note xml:id="finnish_1910_cap36-n120" type="comm" target="quarantana/cap36.xml#c36_12820" targetEnd="quarantana/cap36.xml#c36_12824">— En, en; poistu, minä rukoilen. </note>
        <note xml:id="finnish_1910_cap36-n121" type="comm" target="quarantana/cap36.xml#c36_12825" targetEnd="quarantana/cap36.xml#c36_12828">— Kuule; isä Cristoforo… </note>
        <note xml:id="finnish_1910_cap36-n122" type="comm" target="quarantana/cap36.xml#c36_12829" targetEnd="quarantana/cap36.xml#c36_12829">— Mitä? </note>
        <note xml:id="finnish_1910_cap36-n123" type="comm" target="quarantana/cap36.xml#c36_12830" targetEnd="quarantana/cap36.xml#c36_12831">— On täällä. </note>
        <note xml:id="finnish_1910_cap36-n124" type="comm" target="quarantana/cap36.xml#c36_12832" targetEnd="quarantana/cap36.xml#c36_12833">— Täällä? Missä? </note>
        <note xml:id="finnish_1910_cap36-n125" type="comm" target="quarantana/cap36.xml#c36_12834" targetEnd="quarantana/cap36.xml#c36_12836">Miten sen tiedät? </note>
        <note xml:id="finnish_1910_cap36-n126" type="comm" target="quarantana/cap36.xml#c36_12837" targetEnd="quarantana/cap36.xml#c36_12855">— Puhuin hänen kanssaan juuri äsken. Olinpa kauankin hänen seurassaan. Ja hänenkaltaisensa hengenmies tuntuu minusta… </note>
        <note xml:id="finnish_1910_cap36-n127" type="comm" target="quarantana/cap36.xml#c36_12856" targetEnd="quarantana/cap36.xml#c36_12863">— Hän on täällä? Varmaankin auttamassa potilasparkoja. </note>
        <note xml:id="finnish_1910_cap36-n128" type="comm" target="quarantana/cap36.xml#c36_12864" targetEnd="quarantana/cap36.xml#c36_12869">Mutta onko hänellä ollut rutto? </note>
        <note xml:id="finnish_1910_cap36-n129" type="comm" target="quarantana/cap36.xml#c36_12870" targetEnd="quarantana/cap36.xml#c36_12913">— Oi, Lucia, minä sitä suuresti pelkään. Ja sillävälin kuin Renzo epäröi lausua tuota hänelle niin tuskallista sanaa, joka varmasti oli koskeva yhtä kipeästi Luciaan, tämä oli uudelleen poistunut vuoteen äärestä ja lähestyi Renzoa, joka virkkoi: — Pelkään, että hänellä se on paraikaa. </note>
        <note xml:id="finnish_1910_cap36-n130" type="comm" target="quarantana/cap36.xml#c36_12914" targetEnd="quarantana/cap36.xml#c36_12916">— Oi tuota pyhää miesparkaa! </note>
        <note xml:id="finnish_1910_cap36-n131" type="comm" target="quarantana/cap36.xml#c36_12917" targetEnd="quarantana/cap36.xml#c36_12922">Mutta mitä sanon, me olemme päinvastoin surkuteltavia. </note>
        <note xml:id="finnish_1910_cap36-n132" type="comm" target="quarantana/cap36.xml#c36_12923" targetEnd="quarantana/cap36.xml#c36_12928">Miten on hänen laitansa? Onko hän vuoteessa? Hoidetaanko häntä? </note>
        <note xml:id="finnish_1910_cap36-n133" type="comm" target="quarantana/cap36.xml#c36_12929" targetEnd="quarantana/cap36.xml#c36_12945">— Hän on ylhäällä, kulkee ympärillä ja auttaa toisia. Mutta jos hänet näkisit, miten kalpea hän on, miten vaivaloisesti hän pysyy pystyssä. </note>
        <note xml:id="finnish_1910_cap36-n134" type="comm" target="quarantana/cap36.xml#c36_12946" targetEnd="quarantana/cap36.xml#c36_12957">Niitä on jo nähnyt niin paljon, ettei ollenkaan voi erehtyä… </note>
        <note xml:id="finnish_1910_cap36-n135" type="comm" target="quarantana/cap36.xml#c36_12958" targetEnd="quarantana/cap36.xml#c36_12960">— Oi Jumalani. </note>
        <note xml:id="finnish_1910_cap36-n136" type="comm" target="quarantana/cap36.xml#c36_12961" targetEnd="quarantana/cap36.xml#c36_12964">Ja hän on täällä? </note>
        <note xml:id="finnish_1910_cap36-n137" type="comm" target="quarantana/cap36.xml#c36_12965" targetEnd="quarantana/cap36.xml#c36_12980">— Täällä, ja varsin lähellä; vähän pitemmän matkan päässä kuin sinun kodistasi minun majalleni … jos muistat. </note>
        <note xml:id="finnish_1910_cap36-n138" type="comm" target="quarantana/cap36.xml#c36_12981" targetEnd="quarantana/cap36.xml#c36_12983">— Oi, Pyhä Neitsyt… </note>
        <note xml:id="finnish_1910_cap36-n139" type="comm" target="quarantana/cap36.xml#c36_12984" targetEnd="quarantana/cap36.xml#c36_12986">— No niin, vähän kauempana. </note>
        <note xml:id="finnish_1910_cap36-n140" type="comm" target="quarantana/cap36.xml#c36_12987" targetEnd="quarantana/cap36.xml#c36_12993">Ja voit ajatella, että olemme puhuneet sinusta! </note>
        <note xml:id="finnish_1910_cap36-n141" type="comm" target="quarantana/cap36.xml#c36_12994" targetEnd="quarantana/cap36.xml#c36_13004">Hän sanoi minulle paljon asioita… Ja jos tietäisit, mitä hän minulle näytti. </note>
        <note xml:id="finnish_1910_cap36-n142" type="comm" target="quarantana/cap36.xml#c36_13005" targetEnd="quarantana/cap36.xml#c36_13022">Mutta ensin tahdon sanoa sinulle, mitä hän aluksi sanoi minulle, aivan itsestään. </note>
        <note xml:id="finnish_1910_cap36-n143" type="comm" target="quarantana/cap36.xml#c36_13023" targetEnd="quarantana/cap36.xml#c36_13061">Hän sanoi minun tekevän oikein siinä, että tulin sinua etsimään, ja Herralle olevan hyvin mieluista, että nuori mies menettelee sillä tavoin, sekä tahtovansa kernaasti auttaa minua löytämään sinut; kuten todella on tapahtunutkin. Mutta onhan hän pyhä mies. </note>
        <note xml:id="finnish_1910_cap36-n144" type="comm" target="quarantana/cap36.xml#c36_13062" targetEnd="quarantana/cap36.xml#c36_13063">Siinä siis näet! </note>
        <note xml:id="finnish_1910_cap36-n145" type="comm" target="quarantana/cap36.xml#c36_13064" targetEnd="quarantana/cap36.xml#c36_13073">— Mutta jos hän on puhunut niin, johtuu se siitä, ettei hän tiedä… </note>
        <note xml:id="finnish_1910_cap36-n146" type="comm" target="quarantana/cap36.xml#c36_13074" targetEnd="quarantana/cap36.xml#c36_13095">— Mitäpä hän voisi tietää seikoista, jotka sinä olet tehnyt omasta päästäsi, ilman ohjetta ja kysymättä kenenkään neuvoa. </note>
        <note xml:id="finnish_1910_cap36-n147" type="comm" target="quarantana/cap36.xml#c36_13096" targetEnd="quarantana/cap36.xml#c36_13112">Kunnon mies, järkevä mies kuin hän ei ikinä tule ajatelleeksi mokomia seikkoja. </note>
        <note xml:id="finnish_1910_cap36-n148" type="comm" target="quarantana/cap36.xml#c36_13113" targetEnd="quarantana/cap36.xml#c36_13118">Mutta mitä hän minulle näyttikään!… </note>
        <note xml:id="finnish_1910_cap36-n149" type="comm" target="quarantana/cap36.xml#c36_13119" targetEnd="quarantana/cap36.xml#c36_13153">Ja nyt hän kertoi käyntinsä tuossa kojussa. Vaikka Lucian aistit ja henki tässä olopaikassa olivatkin pakosta tottuneet mitä voimakkaimpiin mielenliikutuksiin, hän kuitenkin oli kokonaan kauhun ja säälin valtaama. </note>
        <note xml:id="finnish_1910_cap36-n150" type="comm" target="quarantana/cap36.xml#c36_13154" targetEnd="quarantana/cap36.xml#c36_13201">— Ja siinäkin tilaisuudessa hän puhui kuin pyhä mies ainakin, jatkoi Renzo. Hän sanoi, että Herra kenties on päättänyt armahtaa tuota onnetonta… — nyt en voi antaa hänelle muuta nimeä — mutta tahtoo, että me yhdessä rukoilemme hänen puolestaan… Yhdessä! </note>
        <note xml:id="finnish_1910_cap36-n151" type="comm" target="quarantana/cap36.xml#c36_13202" targetEnd="quarantana/cap36.xml#c36_13204">Kuulitko? </note>
        <note xml:id="finnish_1910_cap36-n152" type="comm" target="quarantana/cap36.xml#c36_13205" targetEnd="quarantana/cap36.xml#c36_13221">— Niin, niin; tietysti rukoilemme, siellä, minne Herra tahtoo että kummankin tulee asettua. Rukouksemme Hän kyllä osaa yhdistää. </note>
        <note xml:id="finnish_1910_cap36-n153" type="comm" target="quarantana/cap36.xml#c36_13222" targetEnd="quarantana/cap36.xml#c36_13228">— Mutta mainitsenhan sinulle hänen omat sanansa… </note>
        <note xml:id="finnish_1910_cap36-n154" type="comm" target="quarantana/cap36.xml#c36_13229" targetEnd="quarantana/cap36.xml#c36_13233">— Mutta Renzo, hän ei tiedä… </note>
        <note xml:id="finnish_1910_cap36-n155" type="comm" target="quarantana/cap36.xml#c36_13234" targetEnd="quarantana/cap36.xml#c36_13267">— Mutta etkö käsitä, että kun pyhä mies puhuu, se merkitsee, että Herra panee hänet puhumaan, ja ettei hän olisi puhunut niin, ellei asianlaita todella olisi siten… Ja tuon onnettoman sielu? </note>
        <note xml:id="finnish_1910_cap36-n156" type="comm" target="quarantana/cap36.xml#c36_13268" targetEnd="quarantana/cap36.xml#c36_13288">Olenhan minä rukoillut ja tulen vielä rukoilemaan hänen puolestaan; täydestä sydämestä olen rukoillut, vallan kuin hän olisi ollut veljeni. </note>
        <note xml:id="finnish_1910_cap36-n157" type="comm" target="quarantana/cap36.xml#c36_13289" targetEnd="quarantana/cap36.xml#c36_13316">Mutta millainen tuleekaan olemaan hänen tilansa toisessa maailmassa, ellei tässä maailmassa selvitetä sitä seikkaa, korjata sitä pahaa, jonka hän on tehnyt? </note>
        <note xml:id="finnish_1910_cap36-n158" type="comm" target="quarantana/cap36.xml#c36_13317" targetEnd="quarantana/cap36.xml#c36_13341">Jos sinä tulet järkiisi, on kaikki oleva entisellään. Mikä on ollut, se on ollutta; hän on saanut rangaistuksensa jo täällä alhaalla… </note>
        <note xml:id="finnish_1910_cap36-n159" type="comm" target="quarantana/cap36.xml#c36_13342" targetEnd="quarantana/cap36.xml#c36_13356">— Ei, Renzo, ei. Jumala ei tahdo, että me tekisimme pahaa, antaaksemme Hänelle tilaisuuden osoittaa armoa; jätä tämä Hänen toimeksensa. </note>
        <note xml:id="finnish_1910_cap36-n160" type="comm" target="quarantana/cap36.xml#c36_13357" targetEnd="quarantana/cap36.xml#c36_13369">Meidän tehtävämme on Häntä rukoilla. </note>
        <note xml:id="finnish_1910_cap36-n161" type="comm" target="quarantana/cap36.xml#c36_13370" targetEnd="quarantana/cap36.xml#c36_13380">Jos olisin kuollut tuona kauheana yönä, eikö Jumala voisikaan hänelle antaa anteeksi? </note>
        <note xml:id="finnish_1910_cap36-n162" type="comm" target="quarantana/cap36.xml#c36_13381" targetEnd="quarantana/cap36.xml#c36_13389">Mutta en olekaan kuollut, olen pelastettu… </note>
        <note xml:id="finnish_1910_cap36-n163" type="comm" target="quarantana/cap36.xml#c36_13390" targetEnd="quarantana/cap36.xml#c36_13421">— Entä äitisi, tuo Agnese parka, joka on aina suonut minulle niin hyvää, ja jolla oli yksi ainoa toive, nimittäin nähdä meidät miehenä ja vaimona, eikö hänkin sinulle sanonut, että tuo on nurinkurinen päähänpisto? </note>
        <note xml:id="finnish_1910_cap36-n164" type="comm" target="quarantana/cap36.xml#c36_13422" targetEnd="quarantana/cap36.xml#c36_13440">Hän, joka on saanut sinut järkeväksi toistekin, hän kun muutamissa seikoissa ajattelee oikeammin kuin sinä. </note>
        <note xml:id="finnish_1910_cap36-n165" type="comm" target="quarantana/cap36.xml#c36_13441" targetEnd="quarantana/cap36.xml#c36_13455">— Äitini! Tahdotko, että äitini neuvoisi minua rikkomaan pyhän lupaukseni? </note>
        <note xml:id="finnish_1910_cap36-n166" type="comm" target="quarantana/cap36.xml#c36_13456" targetEnd="quarantana/cap36.xml#c36_13461">Mutta Renzo, olet vallan suunniltasi. </note>
        <note xml:id="finnish_1910_cap36-n167" type="comm" target="quarantana/cap36.xml#c36_13462" targetEnd="quarantana/cap36.xml#c36_13467">— Voi, mitä minun pitää sinulle enää sanoa? </note>
        <note xml:id="finnish_1910_cap36-n168" type="comm" target="quarantana/cap36.xml#c36_13468" targetEnd="quarantana/cap36.xml#c36_13476">Te naiset, tällaisia asioita te ette kykene ymmärtämään. </note>
        <note xml:id="finnish_1910_cap36-n169" type="comm" target="quarantana/cap36.xml#c36_13477" targetEnd="quarantana/cap36.xml#c36_13490">Isä Cristoforo pyysi minua palaamaan luokseen kertomaan, olenko löytänyt sinut. </note>
        <note xml:id="finnish_1910_cap36-n170" type="comm" target="quarantana/cap36.xml#c36_13491" targetEnd="quarantana/cap36.xml#c36_13497">Menen sinne, niin saamme kuulla, mitä hän sanoo… </note>
        <note xml:id="finnish_1910_cap36-n171" type="comm" target="quarantana/cap36.xml#c36_13498" targetEnd="quarantana/cap36.xml#c36_13518">— Niin, niin; mene tuon pyhän miehen luo; sano, että rukoilen hänen puolestaan, ja että hän rukoilisi minun puolestani, minä kun sitä niin suuresti tarvitsen. </note>
        <note xml:id="finnish_1910_cap36-n172" type="comm" target="quarantana/cap36.xml#c36_13519" targetEnd="quarantana/cap36.xml#c36_13539">Mutta taivaan rakkauden nimessä, sieluni autuuden nimessä, älä enää tule tänne, tekemään minulle pahaa, minua … kiusaamaan. </note>
        <note xml:id="finnish_1910_cap36-n173" type="comm" target="quarantana/cap36.xml#c36_13540" targetEnd="quarantana/cap36.xml#c36_13560">Isä Cristoforo osaa sinulle selittää asiat ja saattaa sinut jälleen järkiisi; hän on rauhoittava sydämesi. </note>
        <note xml:id="finnish_1910_cap36-n174" type="comm" target="quarantana/cap36.xml#c36_13561" targetEnd="quarantana/cap36.xml#c36_13564">— Rauhoittava sydämeni! </note>
        <note xml:id="finnish_1910_cap36-n175" type="comm" target="quarantana/cap36.xml#c36_13565" targetEnd="quarantana/cap36.xml#c36_13569">Mitä siihen tulee, niin karkoita kokonaan se ajatus mielestäsi. </note>
        <note xml:id="finnish_1910_cap36-n176" type="comm" target="quarantana/cap36.xml#c36_13570" targetEnd="quarantana/cap36.xml#c36_13592">Johan kirjoitutit minulle tuon kamalan sanan; ja minä itse parhaiten tiedän, kuinka suuresti se on saattanut minut kärsimään. Ja nyt vielä sinulla on sydäntä sitä minulle sanoa! </note>
        <note xml:id="finnish_1910_cap36-n177" type="comm" target="quarantana/cap36.xml#c36_13593" targetEnd="quarantana/cap36.xml#c36_13610">Mutta minä sanon sinulle päinvastoin, ettei minun sydämeni koskaan tule rauhoittumaan. </note>
        <note xml:id="finnish_1910_cap36-n178" type="comm" target="quarantana/cap36.xml#c36_13611" targetEnd="quarantana/cap36.xml#c36_13622">Sinä tahdot unhoittaa minut; mutta minä en tahdo koskaan unhoittaa sinua. </note>
        <note xml:id="finnish_1910_cap36-n179" type="comm" target="quarantana/cap36.xml#c36_13623" targetEnd="quarantana/cap36.xml#c36_13637">Ja minä sinulle vakuutan, että jos sinä saatat minut mielettömäksi, en enää koskaan saa järkeäni takaisin. </note>
        <note xml:id="finnish_1910_cap36-n180" type="comm" target="quarantana/cap36.xml#c36_13638" targetEnd="quarantana/cap36.xml#c36_13646">Hiiteen silloin ammatti, hiiteen siivo elämä! </note>
        <note xml:id="finnish_1910_cap36-n181" type="comm" target="quarantana/cap36.xml#c36_13647" targetEnd="quarantana/cap36.xml#c36_13662">Sinä tahdot pakoittaa minut elämään raivopäänä koko elinikäni, ja raivokkaana minä totisesti tulen elämään… Ja tuo onneton miesparka! </note>
        <note xml:id="finnish_1910_cap36-n182" type="comm" target="quarantana/cap36.xml#c36_13663" targetEnd="quarantana/cap36.xml#c36_13696">Jumala tietää, olenko siinä tapauksessa antanut hänelle anteeksi sydämeni pohjasta; mutta sinä… Tahdotko siis saattaa minut ikäni ajattelemaan, että ellei häntä olisi ollut… Lucia, sanoit, että minun täytyy sinut unhoittaa! </note>
        <note xml:id="finnish_1910_cap36-n183" type="comm" target="quarantana/cap36.xml#c36_13697" targetEnd="quarantana/cap36.xml#c36_13699">Mutta mitä on minun tekeminen? </note>
        <note xml:id="finnish_1910_cap36-n184" type="comm" target="quarantana/cap36.xml#c36_13700" targetEnd="quarantana/cap36.xml#c36_13715">Ketä luulet minun ajatelleen koko tämän ajan?… Ja niin monen seikan, niin monen lupauksen jälkeen. </note>
        <note xml:id="finnish_1910_cap36-n185" type="comm" target="quarantana/cap36.xml#c36_13716" targetEnd="quarantana/cap36.xml#c36_13724">Mitä olen sinulle tehnyt, sittenkuin erosimme? </note>
        <note xml:id="finnish_1910_cap36-n186" type="comm" target="quarantana/cap36.xml#c36_13725" targetEnd="quarantana/cap36.xml#c36_13765">Senkö vuoksi, että olen paljon kärsinyt, sinä minua näin kohtelet? Senkö tähden, että minulla on ollut onnettomuuksia, että maailma on minua vainonnut, että olen oleskellut niin kauan poissa synnyinseuduiltani, suruissani, kaukana luotasi? Senkö vuoksi, että ensi hetkenä, kun olen voinut, olen tullut sinua etsimään? </note>
        <note xml:id="finnish_1910_cap36-n187" type="comm" target="quarantana/cap36.xml#c36_13766" targetEnd="quarantana/cap36.xml#c36_13794">Kun itku salli Lucian puhua, hän huudahti uudelleen pannen kätensä ristiin ja kohottaen taivasta kohti kyynelten peittämät silmänsä. — Oi kaikkein pyhin Neitsyt, tule avukseni! </note>
        <note xml:id="finnish_1910_cap36-n188" type="comm" target="quarantana/cap36.xml#c36_13795" targetEnd="quarantana/cap36.xml#c36_13808">Tiedät, etten tuon kamalan yön jälkeen ole viettänyt tällaista hetkeä. </note>
        <note xml:id="finnish_1910_cap36-n189" type="comm" target="quarantana/cap36.xml#c36_13809" targetEnd="quarantana/cap36.xml#c36_13814">Autoit minua silloin, auta minua nytkin! </note>
        <note xml:id="finnish_1910_cap36-n190" type="comm" target="quarantana/cap36.xml#c36_13815" targetEnd="quarantana/cap36.xml#c36_13857">— Niin, Lucia; teet oikein avuksihuutaessasi pyhää Neitsyttä. Mutta miksi luulet, että hän, joka on niin hyvä, joka on armeliaisuuden äiti, voisi tuntea tyydytystä siitä, että sallisi meidän kärsiä? Minä ainakin luulisin … sananko vuoksi, jonka tulit lausuneeksi hetkenä, jolloin et tietänyt, mitä sanoit? </note>
        <note xml:id="finnish_1910_cap36-n191" type="comm" target="quarantana/cap36.xml#c36_13858" targetEnd="quarantana/cap36.xml#c36_13884">Luuletko, että hän silloin auttoi sinua, jättääkseen meidät sittemmin pulaan?… Jos tämä nyt vaan on sinun puoleltasi veruke; jos minä sittemmin mahdollisesti olen käynyt sinulle vastenmieliseksi … niin sano se minulle … puhu suoraan. </note>
        <note xml:id="finnish_1910_cap36-n192" type="comm" target="quarantana/cap36.xml#c36_13885" targetEnd="quarantana/cap36.xml#c36_13905">— Armahda, Renzo, sääli minua, rakkaiden vainajien nimessä, lopeta jo; älä surmaa minua… Se ei olisi sopiva hetki. </note>
        <note xml:id="finnish_1910_cap36-n193" type="comm" target="quarantana/cap36.xml#c36_13906" targetEnd="quarantana/cap36.xml#c36_13920">Mene isä Cristoforon luo, pyydä häntä sulkemaan minut rukouksiinsa … äläkä enää palaa tänne, älä enää palaa tänne… </note>
        <note xml:id="finnish_1910_cap36-n194" type="comm" target="quarantana/cap36.xml#c36_13921" targetEnd="quarantana/cap36.xml#c36_13927">— Menen, mutta älä luule, etten palaisi. </note>
        <note xml:id="finnish_1910_cap36-n195" type="comm" target="quarantana/cap36.xml#c36_13928" targetEnd="quarantana/cap36.xml#c36_13935">Vaikka olisit maailman äärissä, niin palaan sittenkin. </note>
        <note xml:id="finnish_1910_cap36-n196" type="comm" target="quarantana/cap36.xml#c36_13936" targetEnd="quarantana/cap36.xml#c36_13937">Ja hän katosi. </note>
        <note xml:id="finnish_1910_cap36-n197" type="comm" target="quarantana/cap36.xml#c36_13938" targetEnd="quarantana/cap36.xml#c36_13961">Lucia meni istumaan, tai oikeammin vajosi maahan, vuoteen viereen; ja nojaten siihen päänsä, hän yhä edelleen itki katkerasti. </note>
        <note xml:id="finnish_1910_cap36-n198" type="comm" target="quarantana/cap36.xml#c36_13962" targetEnd="quarantana/cap36.xml#c36_13983">Vaimo, joka siihenasti oli ollut korvat ja silmät auki, kuitenkaan sanaakaan hiiskumatta, kysyi nyt, mikä oli tuo ilmestys, mitä merkitsivät tuo kiistely ja nuo kyynelet. </note>
        <note xml:id="finnish_1910_cap36-n199" type="comm" target="quarantana/cap36.xml#c36_13984" targetEnd="quarantana/cap36.xml#c36_14005">Mutta kenties lukija puolestaan kysyy, kuka oli tämä nainen. Tyydyttääksemme tätä toivomusta ei meidän tarvitse tuhlata monta sanaa. </note>
        <note xml:id="finnish_1910_cap36-n200" type="comm" target="quarantana/cap36.xml#c36_14006" targetEnd="quarantana/cap36.xml#c36_14011">Hän oli varakas kauppiaan vaimo, noin kolmenkymmenvuotias. </note>
        <note xml:id="finnish_1910_cap36-n201" type="comm" target="quarantana/cap36.xml#c36_14012" targetEnd="quarantana/cap36.xml#c36_14092">Muutaman päivän kuluessa hän oli nähnyt kodissaan kuolevan miehensä ja kaikki lapsensa. Saatuaan vuorostaan ruton kotvan aikaa myöhemmin, hänet oli siirretty sairaalaan ja viety asustamaan tuohon kojuun samaan aikaan kuin Lucia, joka voitettuaan huomaamattaan taudin ankarimman puuskan ja vaihdettuaan, niinikään huomaamattaan, moneen kertaan seuraa, alkoi parantua ja jälleen tulla tajuihinsa; sillä taudin alusta, vielä ollessaan Don Ferranten talossa, hän oli kokonaan menettänyt tajunsa. </note>
        <note xml:id="finnish_1910_cap36-n202" type="comm" target="quarantana/cap36.xml#c36_14093" targetEnd="quarantana/cap36.xml#c36_14126">Tuohon pieneen majaan ei mahtunut muuta kuin kaksi asujaa. Ja näiden kahden suruisen, hylätyn, niin suuren joukon keskellä eristetyn olennon välillä oli syntynyt läheinen ystävyys ja kiintymys, joka tuskin olisi voinut syntyä pitkällisestä seurustelusta. </note>
        <note xml:id="finnish_1910_cap36-n203" type="comm" target="quarantana/cap36.xml#c36_14127" targetEnd="quarantana/cap36.xml#c36_14142">Lyhyen ajan kuluttua Lucialla oli tilaisuus hoitaa toveriaan, joka oli mitä surkeimmassa tilassa. </note>
        <note xml:id="finnish_1910_cap36-n204" type="comm" target="quarantana/cap36.xml#c36_14143" targetEnd="quarantana/cap36.xml#c36_14179">Nyt, kun tämäkin oli voittanut vaaran, he pitivät toisilleen seuraa, rohkaisivat toinen toistaan ja valvoivat toinen toisensa tarpeita. He olivat toisilleen luvanneet, että ainoastaan yhdessä läksisivät pois sairaalasta, jopa olivat sopineet, etteivät sittenkään enää koskaan eroaisi. </note>
        <note xml:id="finnish_1910_cap36-n205" type="comm" target="quarantana/cap36.xml#c36_14180" targetEnd="quarantana/cap36.xml#c36_14232">Kauppiaan leski, joka oli jättänyt veljensä, terveyslautakunnan tarkastajan, haltuun talonsa, myymälänsä ja rahansa, mitkä kaikki olivat hyvässä kunnossa, oli jäävä yksin ja alakuloisena omistava enempää, kuin mitä tarvitsi mukavasti elääkseen, minkä vuoksi tahtoi luokseen Luciaa, tyttärenä tai sisarena. </note>
        <note xml:id="finnish_1910_cap36-n206" type="comm" target="quarantana/cap36.xml#c36_14233" targetEnd="quarantana/cap36.xml#c36_14263">Saattaa kuvitella kuinka kiitollisena tälle vaimolle ja Kaitselmukselle Lucia oli suostunut tähän ehdoitukseen. Mutta ainoastaan niin pitkäksi aikaa, kunnes oli saapa tietoja äidiltään ja kuulla, kuten toivoi, hänen mielipiteensä asiasta. </note>
        <note xml:id="finnish_1910_cap36-n207" type="comm" target="quarantana/cap36.xml#c36_14264" targetEnd="quarantana/cap36.xml#c36_14283">Muuten hän, harvapuheinen kun oli, ei koskaan ollut leskelle puhunut sanaakaan aviolupauksestaan, eikä muista omituisista seikkailuistaan. </note>
        <note xml:id="finnish_1910_cap36-n208" type="comm" target="quarantana/cap36.xml#c36_14284" targetEnd="quarantana/cap36.xml#c36_14302">Mutta nyt, ollen näin suuren mielenliikutuksen alaisena, hän tunsi ainakin yhtä paljon tarvetta avata sydäntään, kuin mitä toinen tunsi halua kuulla hänen tunnustuksiaan. </note>
        <note xml:id="finnish_1910_cap36-n209" type="comm" target="quarantana/cap36.xml#c36_14303" targetEnd="quarantana/cap36.xml#c36_14329">Ja puristaen molemmin käsin toverinsa kättä, hän heti ryhtyi tyydyttämään toisen pyyntöä, ilman muuta estettä, kuin minkä nyyhkytykset silloin tällöin asettivat hänen kertomukselleen. </note>
        <note xml:id="finnish_1910_cap36-n210" type="comm" target="quarantana/cap36.xml#c36_14330" targetEnd="quarantana/cap36.xml#c36_14338">Tällävälin Renzo täyttä vauhtia juoksi Cristoforon olopaikkaa kohti. </note>
        <note xml:id="finnish_1910_cap36-n211" type="comm" target="quarantana/cap36.xml#c36_14339" targetEnd="quarantana/cap36.xml#c36_14356">Hieman tarkattuaan ja vähän juostuaan eksyksiin, hän viimein saapui sinne. </note>
        <note xml:id="finnish_1910_cap36-n212" type="comm" target="quarantana/cap36.xml#c36_14357" targetEnd="quarantana/cap36.xml#c36_14386">Hän löysi kojun, mutta ei tavannut sieltä munkkia. Mutta samoillessaan sinne tänne ja tähysteltyään eri tahoille, hän näki hänet kojussa, kumartuneena melkein maahan asti, antamassa viimeistä lohdutusta kuolevalle. </note>
        <note xml:id="finnish_1910_cap36-n213" type="comm" target="quarantana/cap36.xml#c36_14387" targetEnd="quarantana/cap36.xml#c36_14392">Renzo pysähtyi ja odotti ääneti. </note>
        <note xml:id="finnish_1910_cap36-n214" type="comm" target="quarantana/cap36.xml#c36_14393" targetEnd="quarantana/cap36.xml#c36_14412">Kotvan senjälkeen hän näki hänen sulkevan tuon poloisen silmät, sitten polvistuvan, rukoilevan hetken ja nousevan. </note>
        <note xml:id="finnish_1910_cap36-n215" type="comm" target="quarantana/cap36.xml#c36_14413" targetEnd="quarantana/cap36.xml#c36_14419">Silloin Renzo meni hänen luokseen. </note>
        <note xml:id="finnish_1910_cap36-n216" type="comm" target="quarantana/cap36.xml#c36_14420" targetEnd="quarantana/cap36.xml#c36_14426">— Kas, sanoi munkki, nähdessään hänen tulevan. No miten on? </note>
        <note xml:id="finnish_1910_cap36-n217" type="comm" target="quarantana/cap36.xml#c36_14427" targetEnd="quarantana/cap36.xml#c36_14430">— Hän on siellä; olen löytänyt hänet! </note>
        <note xml:id="finnish_1910_cap36-n218" type="comm" target="quarantana/cap36.xml#c36_14431" targetEnd="quarantana/cap36.xml#c36_14433">— Missä tilassa hän on? </note>
        <note xml:id="finnish_1910_cap36-n219" type="comm" target="quarantana/cap36.xml#c36_14434" targetEnd="quarantana/cap36.xml#c36_14437">— Parantunut, tai ainakin ylhäällä vuoteesta. </note>
        <note xml:id="finnish_1910_cap36-n220" type="comm" target="quarantana/cap36.xml#c36_14438" targetEnd="quarantana/cap36.xml#c36_14441">— Jumala olkoon kiitetty. </note>
        <note xml:id="finnish_1910_cap36-n221" type="comm" target="quarantana/cap36.xml#c36_14442" targetEnd="quarantana/cap36.xml#c36_14456">— Mutta … sanoi Renzo, tultuaan häntä tarpeeksi lähelle, voidakseen puhua puoliääneen: on olemassa toinen vaikeus. </note>
        <note xml:id="finnish_1910_cap36-n222" type="comm" target="quarantana/cap36.xml#c36_14457" targetEnd="quarantana/cap36.xml#c36_14458">— Mitä tarkoitat? </note>
        <note xml:id="finnish_1910_cap36-n223" type="comm" target="quarantana/cap36.xml#c36_14459" targetEnd="quarantana/cap36.xml#c36_14481">— Tarkoitan että… Tiedättehän miten hyvä tuo tyttöparka on; mutta joskus hän on hieman itsepäinen. </note>
        <note xml:id="finnish_1910_cap36-n224" type="comm" target="quarantana/cap36.xml#c36_14482" targetEnd="quarantana/cap36.xml#c36_14520">Niin monen lupauksen jälkeen, kaiken sen jälkeen, minkä tekin tiedätte, hän nyt sanoo, ettei voi tulla vaimokseni, hän kun sanoo, nähkääs, että hän tuona kuuluisana kauhunyönä sai päänsä pyörälle, ja on, nähkääs, niin sanoakseni pyhittänyt itsensä Neitsyt Marialle. </note>
        <note xml:id="finnish_1910_cap36-n225" type="comm" target="quarantana/cap36.xml#c36_14521" targetEnd="quarantana/cap36.xml#c36_14525">Seikkoja, joissa ei ole tervettä järkeä, eikö totta? </note>
        <note xml:id="finnish_1910_cap36-n226" type="comm" target="quarantana/cap36.xml#c36_14526" targetEnd="quarantana/cap36.xml#c36_14557">Seikkoja, jotka voivat olla hyviä, jos niitä oikein ymmärtää tehdä; mutta meille, yksinkertaisille ihmisille, jotka emme tiedä, miten ne oikein ovat tehtävät … eikö totta, ne ovat järjettömiä. </note>
        <note xml:id="finnish_1910_cap36-n227" type="comm" target="quarantana/cap36.xml#c36_14558" targetEnd="quarantana/cap36.xml#c36_14563">— Sanoppas, onko hän kaukana täältä? </note>
        <note xml:id="finnish_1910_cap36-n228" type="comm" target="quarantana/cap36.xml#c36_14564" targetEnd="quarantana/cap36.xml#c36_14571">— Ei suinkaan; muutaman askeleen päässä kappelin tuolla puolen. </note>
        <note xml:id="finnish_1910_cap36-n229" type="comm" target="quarantana/cap36.xml#c36_14572" targetEnd="quarantana/cap36.xml#c36_14583">— Odota minua tässä hetkinen, sanoi munkki, ja sitten menemme sinne yhdessä. </note>
        <note xml:id="finnish_1910_cap36-n230" type="comm" target="quarantana/cap36.xml#c36_14584" targetEnd="quarantana/cap36.xml#c36_14590">— Varmaankin sitten saatte hänet järkiinsä… </note>
        <note xml:id="finnish_1910_cap36-n231" type="comm" target="quarantana/cap36.xml#c36_14591" targetEnd="quarantana/cap36.xml#c36_14598">— En tiedä mitään, poikaseni; minun täytyy kuulla, mitä hänellä itsellä on minulle sanottavaa. </note>
        <note xml:id="finnish_1910_cap36-n232" type="comm" target="quarantana/cap36.xml#c36_14599" targetEnd="quarantana/cap36.xml#c36_14623">— Ymmärrän, sanoi Renzo. Ja katse maassa, käsivarret ristissä rinnalla, hän jäi siihen miettivään asentoon, märehtien epävarmuuttaan, joka oli yhtä eheä kuin edellä. </note>
        <note xml:id="finnish_1910_cap36-n233" type="comm" target="quarantana/cap36.xml#c36_14624" targetEnd="quarantana/cap36.xml#c36_14672">Munkki meni uudelleen hakemaan tuota isä Vittoriota ja pyysi häntä vieläkin tekemään sijaisen virkaa. Hän meni sisälle kojuunsa, palasi sieltä koppa mukanaan, astui Renzon luo ja sanoi: — Menkäämme. Ja hän kulki edellä, lähestyen tuota samaa kojua, johon vähää aikaisemmin olivat yhdessä astuneet sisälle. </note>
        <note xml:id="finnish_1910_cap36-n234" type="comm" target="quarantana/cap36.xml#c36_14673" targetEnd="quarantana/cap36.xml#c36_14684">Tällä kertaa hän meni sinne yksin, ja seuraavassa tuokiossa ilmestyi taas ovelle sanoen: — Ei mitään! </note>
        <note xml:id="finnish_1910_cap36-n235" type="comm" target="quarantana/cap36.xml#c36_14685" targetEnd="quarantana/cap36.xml#c36_14686">Rukoilkaamme. </note>
        <note xml:id="finnish_1910_cap36-n236" type="comm" target="quarantana/cap36.xml#c36_14687" targetEnd="quarantana/cap36.xml#c36_14691">Sitten hän virkkoi: — Opasta sinä nyt minua. </note>
        <note xml:id="finnish_1910_cap36-n237" type="comm" target="quarantana/cap36.xml#c36_14692" targetEnd="quarantana/cap36.xml#c36_14696">Ja muuta puhumatta he läksivät liikkeelle. </note>
        <note xml:id="finnish_1910_cap36-n238" type="comm" target="quarantana/cap36.xml#c36_14697" targetEnd="quarantana/cap36.xml#c36_14712">Ilma oli synkistymistään synkistynyt ja ennusti nyt pikaista ja varmaa rajuilmaa. </note>
        <note xml:id="finnish_1910_cap36-n239" type="comm" target="quarantana/cap36.xml#c36_14713" targetEnd="quarantana/cap36.xml#c36_14754">Taajat salamat keskeyttivät jo täydellisesti maille laskeutunutta pimeää, valaisivat hetkeksi pitkiä kattoja ja pylväskäytävien holvikatoksia, kappelin kupua ja kojujen matalia huippuja. Ukkonen, jyrähdellen äkkiä melukkaasti, kiidätti jylisevää paukettansa toisesta taivaan laidasta toiseen. </note>
        <note xml:id="finnish_1910_cap36-n240" type="comm" target="quarantana/cap36.xml#c36_14755" targetEnd="quarantana/cap36.xml#c36_14803">Nuori mies kulki etumaisena, tarkaten tietä, sydän täynnä levotonta odotusta, vastenmielisesti harventaen askeleitaan, saattaakseen ne kumppaninsa voimien mukaisiksi. Tämä, väsymyksen lamauttamana, tautinsa painamana, tukahuttavan kuumuuden ahdistamana, astui vaivaloisesti, tavan takaa kohottaen kasvonsa taivasta kohti, ikäänkuin voidakseen hengittää vapaammin. </note>
        <note xml:id="finnish_1910_cap36-n241" type="comm" target="quarantana/cap36.xml#c36_14804" targetEnd="quarantana/cap36.xml#c36_14819">Niinpian kun Renzo oli saapunut kojun kohdalle, hän pysähtyi, kääntyi ja sanoi ääni värähdellen: — Se on tässä. </note>
        <note xml:id="finnish_1910_cap36-n242" type="comm" target="quarantana/cap36.xml#c36_14820" targetEnd="quarantana/cap36.xml#c36_14820">He astuvat sisälle… </note>
        <note xml:id="finnish_1910_cap36-n243" type="comm" target="quarantana/cap36.xml#c36_14821" targetEnd="quarantana/cap36.xml#c36_14826">— Tuossa he ovat! huudahtaa vaimo vuoteelta. </note>
        <note xml:id="finnish_1910_cap36-n244" type="comm" target="quarantana/cap36.xml#c36_14827" targetEnd="quarantana/cap36.xml#c36_14839">Lucia kääntyy, nousee äkkiä, menee vanhusta vastaan ja huudahtaa: — Oi, mitä näen! </note>
        <note xml:id="finnish_1910_cap36-n245" type="comm" target="quarantana/cap36.xml#c36_14840" targetEnd="quarantana/cap36.xml#c36_14842">Isä Cristoforo! </note>
        <note xml:id="finnish_1910_cap36-n246" type="comm" target="quarantana/cap36.xml#c36_14843" targetEnd="quarantana/cap36.xml#c36_14851">— No niin, Lucia! Kuinka monesta tuskasta Herra onkaan sinut vapauttanut? </note>
        <note xml:id="finnish_1910_cap36-n247" type="comm" target="quarantana/cap36.xml#c36_14852" targetEnd="quarantana/cap36.xml#c36_14860">Varmaankin olet hyvin onnellinen siitä, että aina olet luottanut Häneen! </note>
        <note xml:id="finnish_1910_cap36-n248" type="comm" target="quarantana/cap36.xml#c36_14861" targetEnd="quarantana/cap36.xml#c36_14862">— Olen, luonnollisesti. </note>
        <note xml:id="finnish_1910_cap36-n249" type="comm" target="quarantana/cap36.xml#c36_14863" targetEnd="quarantana/cap36.xml#c36_14865">Mutta te, isäni? </note>
        <note xml:id="finnish_1910_cap36-n250" type="comm" target="quarantana/cap36.xml#c36_14866" targetEnd="quarantana/cap36.xml#c36_14870">Voi minua, kuinka te olette muuttunut! </note>
        <note xml:id="finnish_1910_cap36-n251" type="comm" target="quarantana/cap36.xml#c36_14871" targetEnd="quarantana/cap36.xml#c36_14875">Miten voitte? Sanokaa, miten voitte. </note>
        <note xml:id="finnish_1910_cap36-n252" type="comm" target="quarantana/cap36.xml#c36_14876" targetEnd="quarantana/cap36.xml#c36_14891">— Kuten Jumala tahtoo, ja kuten hänen armonsa nojalla, minäkin tahdon, vastasi munkki selkeän näköisenä. </note>
        <note xml:id="finnish_1910_cap36-n253" type="comm" target="quarantana/cap36.xml#c36_14892" targetEnd="quarantana/cap36.xml#c36_14906">Ja vedettyään hänet syrjään, hän sanoi: — Kuule, en voi jäädä tänne kuin muutamaksi hetkeksi. </note>
        <note xml:id="finnish_1910_cap36-n254" type="comm" target="quarantana/cap36.xml#c36_14907" targetEnd="quarantana/cap36.xml#c36_14916">Oletko valmis uskomaan itsesi minulle kuten ennen? </note>
        <note xml:id="finnish_1910_cap36-n255" type="comm" target="quarantana/cap36.xml#c36_14917" targetEnd="quarantana/cap36.xml#c36_14924">— Oi, olettehan te yhä isäni? </note>
        <note xml:id="finnish_1910_cap36-n256" type="comm" target="quarantana/cap36.xml#c36_14925" targetEnd="quarantana/cap36.xml#c36_14933">— No niin, tyttäreni, mikä on se lupaus, josta Renzo puhuu? </note>
        <note xml:id="finnish_1910_cap36-n257" type="comm" target="quarantana/cap36.xml#c36_14934" targetEnd="quarantana/cap36.xml#c36_14949">— Se on lupaus, jonka olen antanut Neitsyt Marialle pysyä naimattomana. </note>
        <note xml:id="finnish_1910_cap36-n258" type="comm" target="quarantana/cap36.xml#c36_14950" targetEnd="quarantana/cap36.xml#c36_14950">— Lapsiparka! </note>
        <note xml:id="finnish_1910_cap36-n259" type="comm" target="quarantana/cap36.xml#c36_14951" targetEnd="quarantana/cap36.xml#c36_14959">Mutta ajattelitko silloin, että olit toisen lupauksen sitoma? </note>
        <note xml:id="finnish_1910_cap36-n260" type="comm" target="quarantana/cap36.xml#c36_14960" targetEnd="quarantana/cap36.xml#c36_14969">— Kun oli kysymys Herrasta Jumalasta ja Neitsyestä, en sitä ajatellut. </note>
        <note xml:id="finnish_1910_cap36-n261" type="comm" target="quarantana/cap36.xml#c36_14970" targetEnd="quarantana/cap36.xml#c36_14981">— Herra, rakas lapseni, hyväksyy uhrauksemme, kun täysin kykenemme niitä tekemään. </note>
        <note xml:id="finnish_1910_cap36-n262" type="comm" target="quarantana/cap36.xml#c36_14982" targetEnd="quarantana/cap36.xml#c36_15003">Hän tahtoo sydäntä, ihmisen vapaata tahtoa. Mutta ethän sinä voinut tarjota Hänelle toisen tahtoa, jolle olit antanut sitovan lupauksesi. </note>
        <note xml:id="finnish_1910_cap36-n263" type="comm" target="quarantana/cap36.xml#c36_15004" targetEnd="quarantana/cap36.xml#c36_15006">— Olenko tehnyt pahoin? </note>
        <note xml:id="finnish_1910_cap36-n264" type="comm" target="quarantana/cap36.xml#c36_15007" targetEnd="quarantana/cap36.xml#c36_15033">— Et, lapsiparka, sitä ei sinun tarvitse ajatella. Luulenpa päinvastoin, että Pyhä Neitsyt on täysin hyväksynyt ahdistuneen sydänparkasi aivoituksen ja että hän sen on tarjonnut sinun puolestasi Jumalalle. </note>
        <note xml:id="finnish_1910_cap36-n265" type="comm" target="quarantana/cap36.xml#c36_15034" targetEnd="quarantana/cap36.xml#c36_15045">Mutta, sanoppa minulle, etkö koskaan kysynyt keneltäkään neuvoa tuon lupauksesi suhteen? </note>
        <note xml:id="finnish_1910_cap36-n266" type="comm" target="quarantana/cap36.xml#c36_15046" targetEnd="quarantana/cap36.xml#c36_15068">— En ole katsonut olevan väärin käydä siitä ripille; mutta sitä vähäistä hyvää, minkä me ihmiset täällä maan päällä voimme tehdä, ei tarvitse muille kertoa. </note>
        <note xml:id="finnish_1910_cap36-n267" type="comm" target="quarantana/cap36.xml#c36_15069" targetEnd="quarantana/cap36.xml#c36_15085">— Eikö mikään muu syy estä sinua täyttämästä lupaustasi Renzolle? </note>
        <note xml:id="finnish_1910_cap36-n268" type="comm" target="quarantana/cap36.xml#c36_15086" targetEnd="quarantana/cap36.xml#c36_15124">— Tuota noin … mitä minuun tulee … niin mikä muu syy?… En voi sanoa … mutta ei ole muuta syytä … jatkoi Lucia epäröiden, mikä osoitti kaikkea muuta kuin ajatuksen epävarmuutta. Ja hänen kasvonsa, jotka vielä olivat taudin vaalentamat, hulmahtivat äkkiä vallan punaisiksi. </note>
        <note xml:id="finnish_1910_cap36-n269" type="comm" target="quarantana/cap36.xml#c36_15125" targetEnd="quarantana/cap36.xml#c36_15164">— Uskotko, virkkoi munkki, luoden alas katseensa, että Kirkolla on oikeus pidättää ja päästää, riippuen siitä, jos seuraa suurempi hyvä, ne velat ja velvoitukset, joihin ihmiset ovat voineet sitoutua? </note>
        <note xml:id="finnish_1910_cap36-n270" type="comm" target="quarantana/cap36.xml#c36_15165" targetEnd="quarantana/cap36.xml#c36_15168">— Sen uskon. </note>
        <note xml:id="finnish_1910_cap36-n271" type="comm" target="quarantana/cap36.xml#c36_15169" targetEnd="quarantana/cap36.xml#c36_15216">— Tiedä siis, että meillä, joille on uskottu sielujen hoito tässä olopaikassa, kaikkia niitä varten, jotka meihin vetoavat, on mitä laajin valtuus kirkon puolelta, ja että minä siis voin, jos sinä sitä haluat, päästää sinut jokaisesta sitoumuksesta, oli se mikä tahansa, johon tämä lupaus sinua velvoittaa. </note>
        <note xml:id="finnish_1910_cap36-n272" type="comm" target="quarantana/cap36.xml#c36_15217" targetEnd="quarantana/cap36.xml#c36_15228">— Mutta eikö ole synti peruuttaa, katua Pyhälle Neitsyelle tehtyä lupausta? </note>
        <note xml:id="finnish_1910_cap36-n273" type="comm" target="quarantana/cap36.xml#c36_15229" targetEnd="quarantana/cap36.xml#c36_15267">Silloin tein sen oikein sydämeni pohjasta … sanoi Lucia, ollen rajun mielenliikutuksen kiihoittamana niin odottamattoman yllätyksen, tai oikeammin toivon johdosta, ja samalla pelosta, jota vahvistivat kauan hänen mielensä täyttäneet ajatukset. </note>
        <note xml:id="finnish_1910_cap36-n274" type="comm" target="quarantana/cap36.xml#c36_15268" targetEnd="quarantana/cap36.xml#c36_15298">— Synti, lapseni? sanoi isä. Onko synti turvautua Kirkkoon, ja pyytää sen palvelijalta, että hän käyttäisi valtaa, jonka hän siltä on saanut, jonka hän Jumalalta on saanut? </note>
        <note xml:id="finnish_1910_cap36-n275" type="comm" target="quarantana/cap36.xml#c36_15299" targetEnd="quarantana/cap36.xml#c36_15336">Minä olen itse ollut näkemässä, millä tavoin te olette johtuneet yhteen liittymään; ja totisesti, jos ikinä minusta on näyttänyt, että Jumala on suonut kahden ihmisen liittyä toisiinsa, niin olette te sellaisia. En saata käsittää, miksi Jumala nyt tahtoisi teitä eroittaa. </note>
        <note xml:id="finnish_1910_cap36-n276" type="comm" target="quarantana/cap36.xml#c36_15337" targetEnd="quarantana/cap36.xml#c36_15358">Ja minä siunaan häntä siitä, että Hän minulle, arvoton kun olen, on antanut vallan puhua Hänen nimessään, ja päästää sinut vapaaksi lupauksestasi. </note>
        <note xml:id="finnish_1910_cap36-n277" type="comm" target="quarantana/cap36.xml#c36_15359" targetEnd="quarantana/cap36.xml#c36_15382">Ja jos sinä pyydät minua julistamaan sinut vapaaksi lupauksestasi, en suinkaan estele sitä tekemästä. Jopa haluan, että sitä pyytäisit. </note>
        <note xml:id="finnish_1910_cap36-n278" type="comm" target="quarantana/cap36.xml#c36_15383" targetEnd="quarantana/cap36.xml#c36_15397">— Siis … siis! … minä sitä pyydän, sanoi Lucia, kasvoissa ilme, jota ainoastaan häveliäisyys himmensi. </note>
        <note xml:id="finnish_1910_cap36-n279" type="comm" target="quarantana/cap36.xml#c36_15398" targetEnd="quarantana/cap36.xml#c36_15471">Munkki viittasi Renzoa lähestymään; tämä seisoi etäisimmässä sopessa, tarkasti kuunnellen — eihän hän voinut muuta tehdä — tätä vuoropuhelua, joka niin suoranaisesti, niin mieskohtaisesti koski häntä; ja kun hän oli astunut lähemmäksi, munkki lausui, kohottaen ääntään, Lucialle: — Kirkolta saamani vallan nojalla, julistan minä sinut vapaaksi neitseellisyyden lupauksesta, julistan kaiken sen, minkä sinä teit ajattelemattomasti, kumotuksi ja vapautan sinut kaikesta siitä velvoituksesta, jonka sen kautta olet voinut päällesi ottaa. </note>
        <note xml:id="finnish_1910_cap36-n280" type="comm" target="quarantana/cap36.xml#c36_15472" targetEnd="quarantana/cap36.xml#c36_15482">Lukija käsittää, millaista musiikkia nämä sanat olivat Renzon korvissa. </note>
        <note xml:id="finnish_1910_cap36-n281" type="comm" target="quarantana/cap36.xml#c36_15483" targetEnd="quarantana/cap36.xml#c36_15500">Silmillään hän mitä hartaimmin kiitti niiden lausujaa; ja hän haki, vaikka turhaan, oitis Lucian katseita. </note>
        <note xml:id="finnish_1910_cap36-n282" type="comm" target="quarantana/cap36.xml#c36_15501" targetEnd="quarantana/cap36.xml#c36_15541">— Palaa hyvässä turvassa ja täydessä luottamuksessa entisiin vakaumuksiisi, jatkoi kapusiinilainen. Ano uudelleen Herralta sitä armoa, jota ennen häneltä anoit, tullaksesi hyväksi puolisoksi. </note>
        <note xml:id="finnish_1910_cap36-n283" type="comm" target="quarantana/cap36.xml#c36_15542" targetEnd="quarantana/cap36.xml#c36_15604">Ja ole varma siitä, että hän sen on myöntävä entistä runsaampana näin monien kärsimysten jälkeen. — Ja sinä, hän sanoi kääntyen Renzon puoleen, muista, poikani, että Kirkko antaessaan sinulle tämän toverin, ei suinkaan tarjoa sinulle ajallista ja maallista lohdutusta, joka, joskin se olisi eheä ja vapaa kaikesta surusta, kuitenkin välttämättömästi loppuisi suureen suruun eronne hetkenä; vaan että se sen tekee, johdattaakseen teidät molemmat sille lohduttavan ilon polulle, jolla ei loppua ole. </note>
        <note xml:id="finnish_1910_cap36-n284" type="comm" target="quarantana/cap36.xml#c36_15605" targetEnd="quarantana/cap36.xml#c36_15623">Rakastakaa toisianne kuin matkakumppanit ainakin, ajatellen, että teidän on eroaminen toisistanne täällä alhaalla, mutta toivoen tapaavanne toisenne tuolla ylhäällä ainiaaksi. </note>
        <note xml:id="finnish_1910_cap36-n285" type="comm" target="quarantana/cap36.xml#c36_15624" targetEnd="quarantana/cap36.xml#c36_15654">Ylistäkää taivasta, joka on saattanut teidät tähän tilaan, ei rajujen ja haihtuvien ilojen, vaan kärsimyksen ja kurjuuden kautta, valmistaakseen teitä vastaanottamaan rauhallista ja hillittyä onnea. </note>
        <note xml:id="finnish_1910_cap36-n286" type="comm" target="quarantana/cap36.xml#c36_15655" targetEnd="quarantana/cap36.xml#c36_15684">Jos Jumala lahjoittaa teille lapsia, niin pitäkää silmämääränänne kasvattaa heidät Häntä varten, herättää heissä rakkautta Häneen ja kaikkiin ihmisiin. </note>
        <note xml:id="finnish_1910_cap36-n287" type="comm" target="quarantana/cap36.xml#c36_15685" targetEnd="quarantana/cap36.xml#c36_15694">Ja silloin olette varmat, että ohjaatte heitä hyvin kaikessa muussa. — Lucia! onko hän sinulle sanonut — ja hän osoitti Renzoa — kenet hän näki täällä? </note>
        <note xml:id="finnish_1910_cap36-n288" type="comm" target="quarantana/cap36.xml#c36_15695" targetEnd="quarantana/cap36.xml#c36_15699">— Oi, isäni, hän sen kyllä sanoi. </note>
        <note xml:id="finnish_1910_cap36-n289" type="comm" target="quarantana/cap36.xml#c36_15700" targetEnd="quarantana/cap36.xml#c36_15703">— Rukoilkaa hänen puolestaan. </note>
        <note xml:id="finnish_1910_cap36-n290" type="comm" target="quarantana/cap36.xml#c36_15704" targetEnd="quarantana/cap36.xml#c36_15707">Älkää siihen väsykö. </note>
        <note xml:id="finnish_1910_cap36-n291" type="comm" target="quarantana/cap36.xml#c36_15708" targetEnd="quarantana/cap36.xml#c36_15721">Ja rukoilkaa myös minunkin puolestani… Lapsukaiset, haluan, että teillä olisi muisto munkkiparalta. </note>
        <note xml:id="finnish_1910_cap36-n292" type="comm" target="quarantana/cap36.xml#c36_15722" targetEnd="quarantana/cap36.xml#c36_15764">Ja nyt hän otti esiin kopastaan karkeasta puusta tehdyn lippaan, joka oli höylätty ja koristettu kapusiinilaisen huolella ja hienolla aistilla. Hän jatkoi: — Tässä sisällä on jäännös tuosta leivästä … ensimäisestä, jota armon-antimena olen pyytänyt; se on tuo leipä, josta olette kuulleet puhuttavan! </note>
        <note xml:id="finnish_1910_cap36-n293" type="comm" target="quarantana/cap36.xml#c36_15765" targetEnd="quarantana/cap36.xml#c36_15775">Minä luovutan sen teille: säilyttäkää sitä. Näyttäkää sitä lapsillenne! </note>
        <note xml:id="finnish_1910_cap36-n294" type="comm" target="quarantana/cap36.xml#c36_15776" targetEnd="quarantana/cap36.xml#c36_15808">He tulevat surulliseen maailmaan, surullisiin aikoihin, keskelle ylvästelijöitä ja kiihoittajia. Sanokaa heille, että heidän aina tulee antaa anteeksi, aina ja kaikki, kaikki! ja että hekin rukoilevat munkkiparan sielun puolesta. </note>
        <note xml:id="finnish_1910_cap36-n295" type="comm" target="quarantana/cap36.xml#c36_15809" targetEnd="quarantana/cap36.xml#c36_15824">Ja hän ojensi lipasta Lucialle, joka vastaanotti sen kunnioittavasti, kuin olisi se ollut pyhänjäännös. </note>
        <note xml:id="finnish_1910_cap36-n296" type="comm" target="quarantana/cap36.xml#c36_15825" targetEnd="quarantana/cap36.xml#c36_15847">Sitten munkki virkkoi ääni levollisempana: — Sano nyt minulle, mitä turvaa ja tukea sinulla on Milanossa, Minne aiot mennä asumaan täältä lähdettyäsi? </note>
        <note xml:id="finnish_1910_cap36-n297" type="comm" target="quarantana/cap36.xml#c36_15848" targetEnd="quarantana/cap36.xml#c36_15861">Ja kuka vie sinut äitisi luo, jonka Jumala toivoaksemme on suojellut terveenä? </note>
        <note xml:id="finnish_1910_cap36-n298" type="comm" target="quarantana/cap36.xml#c36_15862" targetEnd="quarantana/cap36.xml#c36_15882">— Tämä hyvä rouva on tällä aikaa vallan äitini sijassa. Me lähdemme täältä yhdessä, ja hän on pitävä huolen kaikesta. </note>
        <note xml:id="finnish_1910_cap36-n299" type="comm" target="quarantana/cap36.xml#c36_15883" targetEnd="quarantana/cap36.xml#c36_15891">— Jumala häntä siunatkoon! sanoi munkki, lähestyen vuodetta. </note>
        <note xml:id="finnish_1910_cap36-n300" type="comm" target="quarantana/cap36.xml#c36_15892" targetEnd="quarantana/cap36.xml#c36_15919">— Minäkin teitä kiitän, sanoi leski, siitä onnesta, minkä olette tuottanut näille ihmisparoille, vaikka toivoni olikin aina saada pitää luonani tätä rakasta Luciaa. </note>
        <note xml:id="finnish_1910_cap36-n301" type="comm" target="quarantana/cap36.xml#c36_15920" targetEnd="quarantana/cap36.xml#c36_15942">Mutta vastaiseksi pidän häntä talossani; saatan itse hänet hänen kotikyläänsä ja luovutan hänet äitinsä haltuun. Ja — näin hän jatkoi puoliääneen, — tahdonpa antaa hänelle myötäjäiset. </note>
        <note xml:id="finnish_1910_cap36-n302" type="comm" target="quarantana/cap36.xml#c36_15943" targetEnd="quarantana/cap36.xml#c36_15958">Minulla on liiaksi omaisuutta, sillä niistä, joiden olisi määrä siitä kanssani nauttia, ei enää ole ainoatakaan elossa. </note>
        <note xml:id="finnish_1910_cap36-n303" type="comm" target="quarantana/cap36.xml#c36_15959" targetEnd="quarantana/cap36.xml#c36_15975">— Täten voitte te, vastasi munkki, tehdä mieluisen teon Herralle, ja samalla hyvän teon lähimäisellenne. </note>
        <note xml:id="finnish_1910_cap36-n304" type="comm" target="quarantana/cap36.xml#c36_15976" targetEnd="quarantana/cap36.xml#c36_16043">En enempää suosita teille tätä nuorta naista, sillä näen jo, että hän on kuin oma lapsenne. Ei enää voi muuta kuin kiittää Herraa, joka osaa näyttäytyä isäksi vitsaustensakin ahdistaessa, ja joka johtamalla teidät yhteen, on antanut niin selvän merkin rakkaudestaan teihin molempiin. — Siis matkaan, hän sitten virkkoi kääntyen Renzon puoleen ja tarttuen hänen käteensä. Meillä molemmilla ei enää ole mitään tehtävää täällä. Olemmepa jo viipyneet täällä liiankin kauan. </note>
        <note xml:id="finnish_1910_cap36-n305" type="comm" target="quarantana/cap36.xml#c36_16044" targetEnd="quarantana/cap36.xml#c36_16044">Lähtekäämme. </note>
        <note xml:id="finnish_1910_cap36-n306" type="comm" target="quarantana/cap36.xml#c36_16045" targetEnd="quarantana/cap36.xml#c36_16051">— Oi, isä, sanoi Lucia: saanko vielä nähdä teidät? </note>
        <note xml:id="finnish_1910_cap36-n307" type="comm" target="quarantana/cap36.xml#c36_16052" targetEnd="quarantana/cap36.xml#c36_16066">Minä olen parantunut, minä, joka en tee mitään hyvää tässä maailmassa, ja te!… </note>
        <note xml:id="finnish_1910_cap36-n308" type="comm" target="quarantana/cap36.xml#c36_16067" targetEnd="quarantana/cap36.xml#c36_16096">— Olen jo aikoja sitten, vastasi vanhus vakavasti ja lempeästi, aikoja sitten anonut Herralta armoa, suurta armoa, nimittäin saada päättää päiväni lähimäiseni palveluksessa. </note>
        <note xml:id="finnish_1910_cap36-n309" type="comm" target="quarantana/cap36.xml#c36_16097" targetEnd="quarantana/cap36.xml#c36_16115">Jos hän nyt tahtoo myöntää sen minulle, on minulle tarpeellista, että kaikki, jotka minua rakastavat ja säälivät, auttavat minua häntä kiittämään. </note>
        <note xml:id="finnish_1910_cap36-n310" type="comm" target="quarantana/cap36.xml#c36_16116" targetEnd="quarantana/cap36.xml#c36_16125">No niin, lähtekäämme. Sanokaa Renzolle, mitä tahdotte saattaa äitinne tietoon. </note>
        <note xml:id="finnish_1910_cap36-n311" type="comm" target="quarantana/cap36.xml#c36_16126" targetEnd="quarantana/cap36.xml#c36_16156">— Kerro hänelle kaikki, mitä olet nähnyt, sanoi Lucia sulhaselleen: että täällä olen tavannut toisen äidin; että palaan hänen luokseen niin pian kuin suinkin, ja että hartaasti toivon tapaavani hänet terveenä. </note>
        <note xml:id="finnish_1910_cap36-n312" type="comm" target="quarantana/cap36.xml#c36_16157" targetEnd="quarantana/cap36.xml#c36_16171">— Jos tarvitset rahoja, sanoi Renzo, on minulla tässä kaikki ne rahat, jotka lähetitte, ja… </note>
        <note xml:id="finnish_1910_cap36-n313" type="comm" target="quarantana/cap36.xml#c36_16172" targetEnd="quarantana/cap36.xml#c36_16181">— Ei, ei suinkaan, keskeytti leski; minulla on niitä enempi, kuin mitä tarvitsen. </note>
        <note xml:id="finnish_1910_cap36-n314" type="comm" target="quarantana/cap36.xml#c36_16182" targetEnd="quarantana/cap36.xml#c36_16185">— Lähtekäämme, toisti munkki. </note>
        <note xml:id="finnish_1910_cap36-n315" type="comm" target="quarantana/cap36.xml#c36_16186" targetEnd="quarantana/cap36.xml#c36_16205">— Näkemiin, Lucia!… Jääkää hyvästi tekin, hyvä rouva, virkkoi Renzo, joka ei löytänyt sanoja ilmaistakseen, mitä tunsi. </note>
        <note xml:id="finnish_1910_cap36-n316" type="comm" target="quarantana/cap36.xml#c36_16206" targetEnd="quarantana/cap36.xml#c36_16220">— Kuka tietää, eikö Herra suo meille sitä armoa, että vielä kaikki kerran näemme toisemme jälleen? huudahti Lucia. </note>
        <note xml:id="finnish_1910_cap36-n317" type="comm" target="quarantana/cap36.xml#c36_16221" targetEnd="quarantana/cap36.xml#c36_16240">— Olkoon Hän aina kanssanne, ja siunatkoon Hän teitä, sanoi molemmille ystävättärille isä Cristoforo. Ja hän poistui majasta Renzon kanssa. </note>
        <note xml:id="finnish_1910_cap36-n318" type="comm" target="quarantana/cap36.xml#c36_16241" targetEnd="quarantana/cap36.xml#c36_16253">Ilta oli vallan lähellä, ja rajuilman puhkeaminen näytti yhä lähempää uhkaavan. </note>
        <note xml:id="finnish_1910_cap36-n319" type="comm" target="quarantana/cap36.xml#c36_16254" targetEnd="quarantana/cap36.xml#c36_16268">Munkki tarjosi uudelleen Renzolle yömajaa kojussaan. </note>
        <note xml:id="finnish_1910_cap36-n320" type="comm" target="quarantana/cap36.xml#c36_16269" targetEnd="quarantana/cap36.xml#c36_16281">— En saata pitää sinulle seuraa, hän lisäsi, mutta sinulla on ainakin katto pääsi päällä. </note>
        <note xml:id="finnish_1910_cap36-n321" type="comm" target="quarantana/cap36.xml#c36_16282" targetEnd="quarantana/cap36.xml#c36_16319">Mutta Renzo tunsi vastustamatonta tarvetta lähteä liikkeelle, eikä ollut halukas kauempaa viipymään moisessa paikassa, varsinkaan, kun hänellä ei olisi ollut lupa tavata Luciaa ja kun ei edes olisi voinut hieman seurustella kelpo munkin kanssa. </note>
        <note xml:id="finnish_1910_cap36-n322" type="comm" target="quarantana/cap36.xml#c36_16320" targetEnd="quarantana/cap36.xml#c36_16345">Mitä tuli vuorokauden aikaan ja ilmaan, saattaa sanoa, että yö ja päivä, auringonpaiste ja sade, länsi- ja pohjatuuli olivat hänestä sinä hetkenä vallan yhdentekeviä. </note>
        <note xml:id="finnish_1910_cap36-n323" type="comm" target="quarantana/cap36.xml#c36_16346" targetEnd="quarantana/cap36.xml#c36_16361">Hän siis kiitti munkkia, selittäen tahtovansa mitä pikimmin lähteä Agnesea etsimään. </note>
        <note xml:id="finnish_1910_cap36-n324" type="comm" target="quarantana/cap36.xml#c36_16362" targetEnd="quarantana/cap36.xml#c36_16409">Kun olivat keskimäisellä tiellä, munkki puristi hänen kättänsä ja sanoi: — Jos tapaat, minkä Jumala suokoon, tuon hyvän Agnesen, niin sano hänelle terveisiä minultakin. Ja hänelle, ja kaikille muille, jotka ovat elossa ja muistavat veli Cristoforoa, sano, että rukoilevat hänen puolestaan. </note>
        <note xml:id="finnish_1910_cap36-n325" type="comm" target="quarantana/cap36.xml#c36_16410" targetEnd="quarantana/cap36.xml#c36_16416">Jumala seuratkoon askeleitasi, ja siunatkoon sinua alati. </note>
        <note xml:id="finnish_1910_cap36-n326" type="comm" target="quarantana/cap36.xml#c36_16417" targetEnd="quarantana/cap36.xml#c36_16423">— Oi, rakas isä!… Näemmekö toisemme jälleen? Näemmeköhän toisemme jälleen? </note>
        <note xml:id="finnish_1910_cap36-n327" type="comm" target="quarantana/cap36.xml#c36_16424" targetEnd="quarantana/cap36.xml#c36_16425">— Tuolla ylhäällä, niin toivon. </note>
        <note xml:id="finnish_1910_cap36-n328" type="comm" target="quarantana/cap36.xml#c36_16426" targetEnd="quarantana/cap36.xml#c36_16467">Ja näin sanottuaan hän erosi Renzosta, joka jäi katsomaan häntä, kunnes hän oli kadonnut näkyvistä. Sitten Renzo kiireisesti kulki portille, luoden oikealle ja vasemmalle viimeisen säälin silmäyksen tähän tuskien tyyssijaan. </note>
        <note xml:id="finnish_1910_cap36-n329" type="comm" target="quarantana/cap36.xml#c36_16468" targetEnd="quarantana/cap36.xml#c36_16499">Siellä oli paraikaa tavaton liike; monattot juoksentelivat edestakaisin, tavaroita kokoiltiin, kojujen kangasseiniä kohenneltiin ja potilaat kulkivat horjuen ja hapuillen joko kojuihin tai pylväskäytäviin hakemaan suojaa uhkaavalta rajuilmalta. </note>
      </p>
</div>
    </body>
  </text>
</TEI>