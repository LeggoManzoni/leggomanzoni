<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>YHDEKSÄS LUKU</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher />
        <pubPlace>Porvoo</pubPlace>
        <date>1910</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>Kihlautuneet: Historiallinen romaani</title>
          <editor>Angelini, Cesare</editor>
          <pubPlace>Porvoo</pubPlace>
          <publisher />
          <date>1910</date>
          <respStmt>
            <resp>Translated by</resp>
            <persName>Jalmari Hahl</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione</p>
    </encodingDesc>
  </teiHeader>
  <text>
    <body>
      <div xml:id="finnish_1910_cap9">
<p>
        <note xml:id="finnish_1910_cap9-n1" type="comm" target="quarantana/cap9.xml#c9_10001" targetEnd="quarantana/cap9.xml#c9_10026">Tärähdys, joka syntyi, kun venheen kokka syöksyi rantaan, herätti Lucian surullisista mietteistään. Hän pyyhki salaa kyyneleensä, jotka valelivat hänen kasvojaan ja nousi kuin vastikään unesta herännyt. </note>
        <note xml:id="finnish_1910_cap9-n2" type="comm" target="quarantana/cap9.xml#c9_10027" targetEnd="quarantana/cap9.xml#c9_10052">Renzo astui maihin ensimäisenä ja ojensi sitten kätensä Agneselle, joka rannalle noustuaan vuorostaan ojensi kätensä tyttärelleen; sitten kaikki kolme alakuloisina kiittivät soutajaa. </note>
        <note xml:id="finnish_1910_cap9-n3" type="comm" target="quarantana/cap9.xml#c9_10053" targetEnd="quarantana/cap9.xml#c9_10111">— Ei kestä, olemmehan täällä matoisessa mailmassa auttaaksemme toinen toistamme, hän virkkoi. Ja hän veti pois kätensä melkein kammoten, ikäänkuin häntä olisi kehoitettu varastamaan, kun Renzo koetti siihen pistää muutamia niistä lanteista, jotka hänellä sattumalta oli mukanaan, hän kun oli edellisenä iltana ottanut ne kotoaan siinä aikeessa, että jalomielisesti olisi palkinnut Don Abbondion, sittenkuin tämä, joskin vasten tahtoaan, olisi tehnyt hänelle toivotun palveluksen. </note>
        <note xml:id="finnish_1910_cap9-n4" type="comm" target="quarantana/cap9.xml#c9_10112" targetEnd="quarantana/cap9.xml#c9_10134">Rattaat olivat siinä odottamassa; ja heitä niinikään odottava ajuri tervehti kolmea matkamiestämme, pyysi heitä nousemaan rattaille, kehoitti eläintä lähtemään liikkeelle, läjähytti ruoskallaan, ja niin lähdettiin matkaan. </note>
        <note xml:id="finnish_1910_cap9-n5" type="comm" target="quarantana/cap9.xml#c9_10135" targetEnd="quarantana/cap9.xml#c9_10163">Tekijämme ei kuvaa tätä yöllistä matkaa, jättää mainitsematta seudun, jota kohti matkasi tämä pieni joukkue, jopa suorastaan selittää, ettei tahdo sitä mainita. </note>
        <note xml:id="finnish_1910_cap9-n6" type="comm" target="quarantana/cap9.xml#c9_10164" targetEnd="quarantana/cap9.xml#c9_10175">Ne tapahtumat, jotka seuraavat, paljastavat meille pian tämän vaiteliaisuuden aiheen. </note>
        <note xml:id="finnish_1910_cap9-n7" type="comm" target="quarantana/cap9.xml#c9_10176" targetEnd="quarantana/cap9.xml#c9_10204">Lucian kohtalo tässä olopaikassa liittyy erään henkilön salaperäisiin elämänvaiheisiin; tämä henkilö oli perheen jäsen, joka perhe, mikäli saattaa arvostella, siihen aikaan, jolloin tekijä kirjoitti, oli hyvin mahtava. </note>
        <note xml:id="finnish_1910_cap9-n8" type="comm" target="quarantana/cap9.xml#c9_10205" targetEnd="quarantana/cap9.xml#c9_10239">Tehdäkseen selkoa tämän henkilön omituisesta menettelystä, joka on yhteydessä tämän kertomuksen kohdan kanssa, on hän huomannut tarpeelliseksi lyhykäisesti kertoa hänen aikaisemmat elämänvaiheensa; ja tuon henkilön perheellä on niissä oleva osa, johon jokainen on tutustuva jatkaessaan kertomuksemme lukemista. </note>
        <note xml:id="finnish_1910_cap9-n9" type="comm" target="quarantana/cap9.xml#c9_10240" targetEnd="quarantana/cap9.xml#c9_10260">Mutta sen, minkä tuon miesparan varovaisuus on tahtonut meiltä salata, on meidän valppautemme onneksi saattanut meidät löytämään toisaalta. </note>
        <note xml:id="finnish_1910_cap9-n10" type="comm" target="quarantana/cap9.xml#c9_10261" targetEnd="quarantana/cap9.xml#c9_10325">Muuan milanolainen historioitsija, jolla on ollut mainittavana tuo henkilö, ei tosin tuo esiin mitään henkilön eikä seudun nimeä, mutta sanoo viimemainitusta, että se oli vanha ja tunnettu kauppala, jolta ei kaupungiksi puuttunut muuta kuin nimi. Toisessa kohdassa hän sanoo, että sen läpi virtaa Lambro joki, ja vielä toisessa, että se on arkkipiispan olopaikka. </note>
        <note xml:id="finnish_1910_cap9-n11" type="comm" target="quarantana/cap9.xml#c9_10326" targetEnd="quarantana/cap9.xml#c9_10336">Näistä viittauksista päätimme, että tässä epäilemättä tarkoitetaan Monzaa. </note>
        <note xml:id="finnish_1910_cap9-n13" type="comm" target="quarantana/cap9.xml#c9_10356" targetEnd="quarantana/cap9.xml#c9_10399">Yhtä helppoa on meidän tehdä päteviä johtopäätöksiä tuon henkilön perhenimen suhteen. Mutta vaikka tämä suku, jota tarkoitamme, aikoja sitten on sammunut, jätämme kernaammin sen nimen mainitsematta, me kun emme tahdo edes vainajia loukata, ja kun lisäksi tahdomme jättää oppineille tutkimuksen aihetta. </note>
        <note xml:id="finnish_1910_cap9-n14" type="comm" target="quarantana/cap9.xml#c9_10400" targetEnd="quarantana/cap9.xml#c9_10436">Matkustajamme saapuivat Monzaan hieman auringonnousun jälkeen. Ajuri pysäytti hevosen majatalon oven eteen, näytti tuntevan paikkakunnan ja olevan isännän tuttava, Hän tilasi heille huoneen ja saattoi heidät sinne sisälle. </note>
        <note xml:id="finnish_1910_cap9-n15" type="comm" target="quarantana/cap9.xml#c9_10437" targetEnd="quarantana/cap9.xml#c9_10477">Kiitokset sanottuaan Renzo koetti saada ajurin vastaanottamaan jotain maksua vaivoistaan. Mutta hänellä, samoin kuin soutajalla, oli kaukaisempi ja runsaampi palkinto mielessä; hänkin veti pois kätensä, ja ikäänkuin paeten hän juoksi hevostaan hoitelemaan. </note>
        <note xml:id="finnish_1910_cap9-n16" type="comm" target="quarantana/cap9.xml#c9_10478" targetEnd="quarantana/cap9.xml#c9_10548">Kuvaamamme illan ja sellaisen yön jälkeen, jota jokainen voi itselleen kuvitella ja jonka olivat viettäneet surullisten ajatustensa hereillä pitäminä, yhä peläten kohtaavansa jotain ikävää sattumaa ja samalla ollen syksyn tuultakin kylmemmän aamuviiman henkäyksien alaisina ja epämukavien rattaiden tärisyttäminä, joiden tiheät jätkähykset armottomasti herättivät matkustajat joka kerta kun uni juuri alkoi heitä vallata — kaiken tämän jälkeen heistä tuntui sangen miellyttävältä viimeinkin päästä lepäämään penkille, joka ei liikkunut, ja huoneeseen, vaikka kaikki tämän mukavuus olikin vaatimatonta laatua. </note>
        <note xml:id="finnish_1910_cap9-n17" type="comm" target="quarantana/cap9.xml#c9_10549" targetEnd="quarantana/cap9.xml#c9_10572">Siellä he söivät yhdessä sellaisen aterian, jommoista kallis aika salli; heidän varansa olivat niukat, varsinkin kun täytyi säästää epävarman tulevaisuuden varalle, ja heidän ruokahalunsa oli vähäinen. </note>
        <note xml:id="finnish_1910_cap9-n18" type="comm" target="quarantana/cap9.xml#c9_10573" targetEnd="quarantana/cap9.xml#c9_10594">Kaikki kolme, toinen toisensa jälkeen muistivat sen juhla-aterian, jonka olivat aikoneet toimeenpanna pari päivää aikaisemmin, ja jokainen päästi vuorostaan huokauksen. </note>
        <note xml:id="finnish_1910_cap9-n19" type="comm" target="quarantana/cap9.xml#c9_10595" targetEnd="quarantana/cap9.xml#c9_10626">Renzo olisi tahtonut viipyä siellä koko päivän nähdäkseen naisten olevan turvissa sekä tehdäkseen heille ensi palvelukset. Mutta munkki oli painanut näiden mieleen, että he heti kehoittaisivat Renzoa jatkamaan matkaansa. </note>
        <note xml:id="finnish_1910_cap9-n20" type="comm" target="quarantana/cap9.xml#c9_10627" targetEnd="quarantana/cap9.xml#c9_10664">He toivat siis esiin tämän kehoituksen sekä joukon muita syitä: että nimittäin ihmiset alkaisivat juoruta, että ero olisi sitä tuskallisempi, kuta pitemmälle se lykättäisiin, että hän saattoi pian tulla tuomaan ja kuulemaan uutisia; kaiken tämän johdosta nuori mies päätti lähteä matkaan. </note>
        <note xml:id="finnish_1910_cap9-n21" type="comm" target="quarantana/cap9.xml#c9_10665" targetEnd="quarantana/cap9.xml#c9_10677">Jokainen kohdastaan teki kaikki tarpeelliset sopimukset. </note>
        <note xml:id="finnish_1910_cap9-n22" type="comm" target="quarantana/cap9.xml#c9_10678" targetEnd="quarantana/cap9.xml#c9_10704">Lucia ei salannut kyyneleitään; Renzo sai vaivoin pidätetyksi omansa, ja puristaen vahvasti Agnesen kättä hän sanoi tukahdetuin äänin: — Näkemiin! Ja hän läksi matkaan. </note>
        <note xml:id="finnish_1910_cap9-n23" type="comm" target="quarantana/cap9.xml#c9_10705" targetEnd="quarantana/cap9.xml#c9_10736">Nuo molemmat naiset olisivat pian joutuneet neuvottomuuteen, ellei heillä olisi ollut tuo hyvä ajuri, joka oli saanut tehtäväkseen viedä heidät luostariin, antaa heille kaikki tiedot ja tarjota heille kaikkea sitä apua, mitä saattoivat tarvita. </note>
        <note xml:id="finnish_1910_cap9-n24" type="comm" target="quarantana/cap9.xml#c9_10737" targetEnd="quarantana/cap9.xml#c9_10754">Hänen opastaminaan he siis kulkivat luostariin, joka, kuten jokainen tietää, oli ulkopuolella Monzaa — siis varsin lyhyt kävely. </note>
        <note xml:id="finnish_1910_cap9-n25" type="comm" target="quarantana/cap9.xml#c9_10755" targetEnd="quarantana/cap9.xml#c9_10776">Heidän saavuttuaan portille, ajuri veti kellonnuorasta ja kutsutti paikalle luostarinjohtajan. Tämä ilmestyi ja vastaanotti kirjeen. </note>
        <note xml:id="finnish_1910_cap9-n26" type="comm" target="quarantana/cap9.xml#c9_10777" targetEnd="quarantana/cap9.xml#c9_10783">— Kas, veli Cristoforo! hän virkkoi tunnettuaan käsialan. </note>
        <note xml:id="finnish_1910_cap9-n27" type="comm" target="quarantana/cap9.xml#c9_10784" targetEnd="quarantana/cap9.xml#c9_10800">Hänen äänensä väre ja kasvojensa ilme ilmaisivat selvästi, että hän siinä lausui hyvän ystävän nimen. </note>
        <note xml:id="finnish_1910_cap9-n28" type="comm" target="quarantana/cap9.xml#c9_10801" targetEnd="quarantana/cap9.xml#c9_10857">Luonnollisesti isä Cristoforo tuossa kirjeessä oli mitä lämpimimmin suositellut noita kahta naista ja hyvin tunnollisesti kertonut heidän asiansa, sillä johtaja antoi tuon tuostakin hämmästyksen ja paheksumisen merkkejä. Ja kohottaessaan katseensa kirjeestä hän loi ne naisiin ilmein, jotka samalla tiesivät sääliä ja asianharrastusta. </note>
        <note xml:id="finnish_1910_cap9-n29" type="comm" target="quarantana/cap9.xml#c9_10858" targetEnd="quarantana/cap9.xml#c9_10879">Luettuaan kirjeen hän oli hetken aikaa ajatuksiinsa vaipuneena. Sitten hän virkkoi itsekseen: — Ei ole ketään muuta kuin aatelisneiti, jos hän tahtoo ottaa suojelukseensa… </note>
        <note xml:id="finnish_1910_cap9-n30" type="comm" target="quarantana/cap9.xml#c9_10880" targetEnd="quarantana/cap9.xml#c9_10931">Tämän jälkeen hän vei Agnesen syrjään muutaman askeleen päähän pienelle luostarin edessä olevalle pihalle ja kyseli häneltä muutamia seikkoja, joihin sai vastaukset. Sitten hän palasi Lucian luo ja sanoi: — Ystäväni, yritän ja toivon voivani hankkia teille varmemman ja kunniallisemman tyyssijan siksi kunnes Jumala tehokkaammin on huolehtinut turvallisuudestanne. </note>
        <note xml:id="finnish_1910_cap9-n31" type="comm" target="quarantana/cap9.xml#c9_10932" targetEnd="quarantana/cap9.xml#c9_10935">Tahdotteko tulla kanssani? </note>
        <note xml:id="finnish_1910_cap9-n32" type="comm" target="quarantana/cap9.xml#c9_10936" targetEnd="quarantana/cap9.xml#c9_10954">Naiset ilmaisivat kunnioittavasti myöntyvänsä ja munkki jatkoi: — Tulkaa kanssani aatelisneiden luostariin. </note>
        <note xml:id="finnish_1910_cap9-n33" type="comm" target="quarantana/cap9.xml#c9_10955" targetEnd="quarantana/cap9.xml#c9_10994">Pysytelkää kuitenkin muutaman askeleen päässä minun takanani, sillä ihmiset ovat niin valmiit juoruamaan, ja Herra tietää, mitä juttuja siitä syntyisi, jos nähtäisiin luostarinjohtajan kulkevan kaduilla nuoren ja kauniin tytön … naisten seurassa piti sanomani. </note>
        <note xml:id="finnish_1910_cap9-n34" type="comm" target="quarantana/cap9.xml#c9_10995" targetEnd="quarantana/cap9.xml#c9_10998">Näin puhuttuaan hän läksi astumaan edelle. </note>
        <note xml:id="finnish_1910_cap9-n35" type="comm" target="quarantana/cap9.xml#c9_10999" targetEnd="quarantana/cap9.xml#c9_11032">Lucia punastui; ajuri hymyili katsellessaan Agnesea, jonka suu niinikään kääntyi salaiseen hymyilyyn. Sitten nämä kolme henkilöä munkin päästyä vähän matkaa heistä edelle, alkoivat hekin astua, pysytellen hänen jälessään noin kymmenen askeleen päässä. </note>
        <note xml:id="finnish_1910_cap9-n36" type="comm" target="quarantana/cap9.xml#c9_11033" targetEnd="quarantana/cap9.xml#c9_11050">Silloin naiset kysyivät ajurilta, mitä eivät olleet rohjenneet kysyä luostarinjohtajalta, nimittäin kuka oli aatelisneiti. </note>
        <note xml:id="finnish_1910_cap9-n37" type="comm" target="quarantana/cap9.xml#c9_11051" targetEnd="quarantana/cap9.xml#c9_11064">— Aatelisneiti, näin hän vastasi, on nunna; mutta ei tavallinen nunna. </note>
        <note xml:id="finnish_1910_cap9-n38" type="comm" target="quarantana/cap9.xml#c9_11065" targetEnd="quarantana/cap9.xml#c9_11232">Ei hän silti ole mikään abbedissa; sillä sanotaanpa hänen olevan erittäin nuoren; mutta hän on hyvin vanhaa aatelia, ja hänen esivanhempansa olivat hyvin vaikutusvaltaisia henkilöitä, Espanjasta kotoisin, mistä kaikki maailman mahtavat tulevat. Ja sentähden häntä sanotaan aatelisneideksi, millä tahdotaan osoittaa, että hän on jalosukuinen nunna. Ja kaikki tällä seudulla mainitsevat häntä tällä nimellä, he kun arvelevat, ettei tässä luostarissa koskaan ole ollut niin ylhäistä henkilöä. Tämän naisen nykyiset sukulaiset, jotka asuvat Milanossa, ovat hyvin vaikutusvaltaisia ja henkilöitä, jotka aina väittävät olevansa oikeassa. Tuon nuoren nunnan isä on Monzassa mahtavin mies, vaikka hän ei täällä asu. Tämän vuoksi tuo nainen saa luostarissa elää ja määrätä oman tahtonsa mukaan. Jopa ulkopuolella luostaria asuvat henkilöt pitävät häntä suuressa kunniassa. </note>
        <note xml:id="finnish_1910_cap9-n39" type="comm" target="quarantana/cap9.xml#c9_11233" targetEnd="quarantana/cap9.xml#c9_11299">Ja jos hän ottaa jonkun asian hommatakseen, hänen aina onnistuu viedä tarkoituksensa perille. Jos siis tuon hyvän munkin onnistuu saada teidät hänelle suositetuiksi, ja jos hän suostuu ottamaan teidät suojelukseensa, vakuutan teille, että olette yhtä varmassa turvassa kuin alttarin ääressä. Saavuttuaan kauppalan portille, jonka pielessä siihen aikaan oli vanha torni ja linnan rauniot, minkä ehkä jotkut lukijoistani vielä muistavat nähneensä pystyssä, luostarin johtaja pysähtyi ja kääntyi katsomaan, seurattiinko häntä. Sitten hän meni sisälle portista ja astui luostaria kohti. Saavuttuaan sen edustalle, hän pysähtyi uudelleen kynnykselle odottaen pientä saattojoukkoa. </note>
        <note xml:id="finnish_1910_cap9-n40" type="comm" target="quarantana/cap9.xml#c9_11300" targetEnd="quarantana/cap9.xml#c9_11334">Nyt hän pyysi ajuria luostariinsa kuulemaan vastausta; tämä lupasi tulla ja sanoi hyvästi molemmille naisille, jotka häntä moneen kertaan kiittivät ja lähettivät terveisiä ja tietoja isä Cristoforolle. </note>
        <note xml:id="finnish_1910_cap9-n41" type="comm" target="quarantana/cap9.xml#c9_11335" targetEnd="quarantana/cap9.xml#c9_11361">Johtaja vei äidin ja tyttären luostarin etupihalle ja sitten taloudenhoitajattaren asuntoon, suosittaen heitä tälle henkilölle. </note>
        <note xml:id="finnish_1910_cap9-n43" type="comm" target="quarantana/cap9.xml#c9_11395" targetEnd="quarantana/cap9.xml#c9_11410">Kulkiessaan toisen pihan halki johtaja neuvoi molemmille naisille millä tavoin heidän tuli käyttäytyä aatelis-nunnan edessä. </note>
        <note xml:id="finnish_1910_cap9-n44" type="comm" target="quarantana/cap9.xml#c9_11411" targetEnd="quarantana/cap9.xml#c9_11425">— Hän on teille hyvin suosiollinen, hän sanoi, ja hän saattaa tehdä teille paljon hyvää. </note>
        <note xml:id="finnish_1910_cap9-n45" type="comm" target="quarantana/cap9.xml#c9_11426" targetEnd="quarantana/cap9.xml#c9_11448">Olkaa nöyrät ja kunnioittavaiset, vastatkaa yksinkertaisesti niihin kysymyksiin, jotka hän suvaitsee teille asettaa, ja kun hän ei teiltä kysy, antakaa silloin minun puhua. </note>
        <note xml:id="finnish_1910_cap9-n46" type="comm" target="quarantana/cap9.xml#c9_11449" targetEnd="quarantana/cap9.xml#c9_11481">He astuivat sisälle matalaan saliin, josta päästiin luostarin vastaanottohuoneeseen. Ennenkuin meni sinne, johtaja osoitti heille ovea ja sanoi puoliääneen naisille: — Hän on tuolla sisällä, ikäänkuin palauttaakseen heidän mieleensä kaikki antamansa ohjeet. </note>
        <note xml:id="finnish_1910_cap9-n47" type="comm" target="quarantana/cap9.xml#c9_11482" targetEnd="quarantana/cap9.xml#c9_11553">Lucia, joka ei koskaan ollut nähnyt luostaria, katseli vastaanottohuoneeseen astuttuaan ympärilleen, etsien aatelisneitosta, häntä tervehtiäkseen. Mutta kun ei nähnyt ketään, hän joutui kovin hämilleen. Mutta kun munkki alkoi astua huoneen soppea kohti ja kun Agnese häntä seurasi, hän katsahti sinnepäin ja näki ikkunanpuoliskon kokoisen neliskulmaisen seinäaukon, jonka sulki kaksi noin vaaksan matkan toisistaan olevaa vankkaa rautaristikkoa; näiden takana seisoi nunna. </note>
        <note xml:id="finnish_1910_cap9-n48" type="comm" target="quarantana/cap9.xml#c9_11554" targetEnd="quarantana/cap9.xml#c9_11577">Hänen kasvonsa, jotka ilmaisivat kahdenkymmenen viiden vuoden ikää, vaikuttivat ensi silmäykseltä kauniilta, mutta tämä kauneus oli väsynyttä, lakastunutta, melkeinpä runneltua. </note>
        <note xml:id="finnish_1910_cap9-n49" type="comm" target="quarantana/cap9.xml#c9_11578" targetEnd="quarantana/cap9.xml#c9_11642">Vaakasuorasti päälaelle kiinnitetty musta harso riippui molemmin puolin hieman uloten kasvoista. Harson alla oleva häikäisevän valkoinen liinaside peitti puoleksi otsan, joka hohti toisenlaista, mutta ei vähempää valkeutta. Toinen poimuissa oleva liinaside ympäröi kasvoja leukaan asti, jonka ympäri se oli kierretty niin että sen päät riippuivat rinnalla ylettyen mustan hameen yläreunaan. </note>
        <note xml:id="finnish_1910_cap9-n50" type="comm" target="quarantana/cap9.xml#c9_11643" targetEnd="quarantana/cap9.xml#c9_11664">Mutta tämä otsa meni tuon tuostakin ryppyihin, ikäänkuin tuskallisen tunteen vaikutuksesta; silloin molemmat mustat kulmakarvat äkillisesti lähestyivät toisiaan. </note>
        <note xml:id="finnish_1910_cap9-n51" type="comm" target="quarantana/cap9.xml#c9_11665" targetEnd="quarantana/cap9.xml#c9_11760">Hänen samoin mustat silmänsä milloin kiintyivät ylpeän tutkistelevina toisen kasvoihin, milloin taas loivat katseensa kiireisesti alas, ikäänkuin peittääkseen salaisuuttaan. Erinäisinä hetkinä tarkkaavainen havaitsija olisi kenties huomannut niiden rukoilevan kiintymystä, ymmärtämystä, sääliä; toisina hetkinä hän olisi voinut niissä huomata vanhan vihan äkillistä välkähdystä, vihan, jota joku salainen intohimo hillitsi. Kun nuo silmät olivat liikkumatta ja hajamieliset, olisi joku saattanut niissä välistä nähdä ylpeän kyllästymisen ilmeen, toinen taas olisi voinut niissä havaita salaisen ajatuksen työskentelyä, mieleen kotiutuneen huolen valtaa, joka oli ympäröivien olioiden vaikutelmia voimakkaampi. </note>
        <note xml:id="finnish_1910_cap9-n52" type="comm" target="quarantana/cap9.xml#c9_11761" targetEnd="quarantana/cap9.xml#c9_11779">Hänen tavattoman kalpeat poskensa olivat hieman kaarevat, mutta hitaan riutumisen laihduttamat ja muuttamat. </note>
        <note xml:id="finnish_1910_cap9-n53" type="comm" target="quarantana/cap9.xml#c9_11780" targetEnd="quarantana/cap9.xml#c9_11807">Hänen huulensa, vaikkakin tuskin vaalean punan värittämät, erosivat kuitenkin selvästi tästä kalpeudesta; niiden liikkeet olivat, samoin kuin silmien, vilkkaat, äkilliset, täynnä ilmehikkäisyyttä ja salaperäisyyttä. </note>
        <note xml:id="finnish_1910_cap9-n54" type="comm" target="quarantana/cap9.xml#c9_11808" targetEnd="quarantana/cap9.xml#c9_11839">Hänen korkea ja hyvin kehittynyt vartalonsa jäi varjoon ryhdin tavaksi tulleen velttouden vuoksi, tai näytti joskus muodottomalta hänen tehdessään muutamia äkillisiä ja säännöttömiä liikkeitä, jotka jo naiselle olivat liian jyrkkiä, nunnalle sitä enemmän. </note>
        <note xml:id="finnish_1910_cap9-n55" type="comm" target="quarantana/cap9.xml#c9_11840" targetEnd="quarantana/cap9.xml#c9_11903">Hänen puvussaankin oli osaksi jotain tavatonta tai huolimatonta, mikä tiesi omituista nunnaa; hänen vyönsä oli sidottu jonkunmoisella hienon maailman taidokkaisuudella, ja otsasiteen alta pisti toisella ohimolla esiin tumma kutri, mikä osoitti, että hän joko unhoitti tai halveksi luostarisäädöstä, joka määräsi alati pitämään hiuksia hyvin lyhyinä, hengellisen säädyn menojen mukaan leikattuina. </note>
        <note xml:id="finnish_1910_cap9-n56" type="comm" target="quarantana/cap9.xml#c9_11904" targetEnd="quarantana/cap9.xml#c9_11952">Kaikki tämä ei ollenkaan herättänyt noiden kahden naisen huomiota, he kun eivät olleet tottuneet eroittamaan toista nunnaa toisesta. Ja luostarinjohtaja, joka ei nähnyt aatelisneitosta ensi kertaa, oli jo, kuten niin moni muu, tottunut siihen eriskummaiseen, mikä oli havaittavissa tämän nunnan puvussa ja eleissä. </note>
        <note xml:id="finnish_1910_cap9-n57" type="comm" target="quarantana/cap9.xml#c9_11953" targetEnd="quarantana/cap9.xml#c9_11986">Hän seisoi tänä hetkenä, kuten jo mainitsimme, rautaristikon takana, lievästi nojaten siihen toisella kädellä, pidellen kiinni kangista valkoisilla sormillaan, kasvot hieman kumarassa, tässä asennossa tarkastaen tulijoita. </note>
        <note xml:id="finnish_1910_cap9-n58" type="comm" target="quarantana/cap9.xml#c9_11987" targetEnd="quarantana/cap9.xml#c9_12023">— Arvoisa sisar, ja jalosukuinen neiti, sanoi luostarinjohtaja kumartaen ja ojentaen oikeata kättään povelleen. — Tässä on se tyttö parka, jolle olette luvannut voimakasta suojelustanne, ja tässä on hänen äitinsä. </note>
        <note xml:id="finnish_1910_cap9-n59" type="comm" target="quarantana/cap9.xml#c9_12024" targetEnd="quarantana/cap9.xml#c9_12059">Täten esitetyt molemmat naiset kumarsivat syvään. Neiti viittasi heille kädellään, että se riitti ja kääntyi munkin puoleen sanoen: — Olen hyvin onnellinen, että saatan tehdä jotain, mikä on mieluisaa hyville ystävillemme, kapusiinilais-munkeille. </note>
        <note xml:id="finnish_1910_cap9-n60" type="comm" target="quarantana/cap9.xml#c9_12060" targetEnd="quarantana/cap9.xml#c9_12081">Mutta — jatkoi hän — kertokaa minulle yksityiskohtaisemmin tämän nuoren tytön asia, jotta paremmin voin ratkaista, mitä on tehtävissä hänen hyväkseen. </note>
        <note xml:id="finnish_1910_cap9-n61" type="comm" target="quarantana/cap9.xml#c9_12082" targetEnd="quarantana/cap9.xml#c9_12088">Lucia hulmahti vallan punaiseksi ja kumarsi päänsä povelleen. </note>
        <note xml:id="finnish_1910_cap9-n62" type="comm" target="quarantana/cap9.xml#c9_12089" targetEnd="quarantana/cap9.xml#c9_12122">— Nähkääs, arvoisa sisar … alkoi Agnese. Mutta silmäniskulla luostarinesimies keskeytti hänen puheensa ja vastasi: — Tätä nuorta tyttöä, arvoisa neiti, on, kuten jo sanoin, minulle suosittanut eräs uskonveljistäni. </note>
        <note xml:id="finnish_1910_cap9-n63" type="comm" target="quarantana/cap9.xml#c9_12123" targetEnd="quarantana/cap9.xml#c9_12158">Tämän tytön täytyi salaa lähteä kotiseudultaan paetakseen suuria vaaroja. Ja hän tarvitsee joksikin aikaa tyyssijaa, missä voi elää tuntemattomana ja mihin ei kukaan rohkene tulla häntä häiritsemään, olipa se sitten vaikka itse… </note>
        <note xml:id="finnish_1910_cap9-n64" type="comm" target="quarantana/cap9.xml#c9_12159" targetEnd="quarantana/cap9.xml#c9_12163">— Mitkä ovat nuo vaarat? keskeytti neiti. </note>
        <note xml:id="finnish_1910_cap9-n65" type="comm" target="quarantana/cap9.xml#c9_12164" targetEnd="quarantana/cap9.xml#c9_12175">Minä pyydän, arvoisa isä, kertokaa minulle tämä asia noin pitkään verukehtimatta. </note>
        <note xml:id="finnish_1910_cap9-n66" type="comm" target="quarantana/cap9.xml#c9_12176" targetEnd="quarantana/cap9.xml#c9_12189">Tiedättehän, että me nunnat olemme uteliaita kuulemaan tarinoita kaikkine yksityiskohtineen. </note>
        <note xml:id="finnish_1910_cap9-n67" type="comm" target="quarantana/cap9.xml#c9_12190" targetEnd="quarantana/cap9.xml#c9_12205">— Ne ovat sellaisia vaaroja, vastasi luostarinjohtaja, joihin tuskin on sallittu hienosti viitata arvoisan luostarisisaren siveiden korvien kuullen. </note>
        <note xml:id="finnish_1910_cap9-n68" type="comm" target="quarantana/cap9.xml#c9_12206" targetEnd="quarantana/cap9.xml#c9_12214">— Niin, luonnollisesti, ehätti sanomaan neiti, ohuesti punastuen. </note>
        <note xml:id="finnish_1910_cap9-n69" type="comm" target="quarantana/cap9.xml#c9_12215" targetEnd="quarantana/cap9.xml#c9_12216">Oliko se häveliäisyyttä? </note>
        <note xml:id="finnish_1910_cap9-n70" type="comm" target="quarantana/cap9.xml#c9_12217" targetEnd="quarantana/cap9.xml#c9_12250">Ken olisi huomannut nopean ylenkatseellisen harmin ilmeen, joka seurasi tuota punastumista, olisi saattanut epäillä johtuiko se häveliäisyydestä, varsinkin jos olisi verrannut tuota punaa siihen, mikä joka hetki purppuroi Lucian poskia. </note>
        <note xml:id="finnish_1910_cap9-n71" type="comm" target="quarantana/cap9.xml#c9_12251" targetEnd="quarantana/cap9.xml#c9_12319">— Riittäköön kun sanon, jatkoi luostarinjohtaja, että muuan häpeämätön aatelismies, väärinkäyttäen valtaansa — kaikki maailman mahtavat eivät käytä Jumalanlahjoja hänen kunniakseen eivätkä lähimäisensä hyödyksi, kuten arvoisa neiti — että samainen aatelismies, kauan vainottuaan tätä ihmislasta julkeilla houkutuksillaan ja huomattuaan ne tehottomiksi on rohjennut vainota häntä julkisella väkivallalla, niin että tyttö paran on ollut pakko paeta kotoaan. </note>
        <note xml:id="finnish_1910_cap9-n72" type="comm" target="quarantana/cap9.xml#c9_12320" targetEnd="quarantana/cap9.xml#c9_12331">— Tulkaa lähemmäksi, nuori ystävä, sanoi neiti Lucialle, viitaten hänelle sormellaan. </note>
        <note xml:id="finnish_1910_cap9-n73" type="comm" target="quarantana/cap9.xml#c9_12332" targetEnd="quarantana/cap9.xml#c9_12351">Tiedän että totuus puhuu luostarinjohtajan suun kautta; mutta ei kukaan tunne tuota asiaa paremmin kuin te. </note>
        <note xml:id="finnish_1910_cap9-n74" type="comm" target="quarantana/cap9.xml#c9_12352" targetEnd="quarantana/cap9.xml#c9_12363">Teidän on sanominen, oliko tuo aatelismies todella julkea ahdistaja. </note>
        <note xml:id="finnish_1910_cap9-n75" type="comm" target="quarantana/cap9.xml#c9_12364" targetEnd="quarantana/cap9.xml#c9_12374">Lähestymiskäskyä Lucia heti noudatti. Mutta vastaaminen ei käynyt niinkään helposti. </note>
        <note xml:id="finnish_1910_cap9-n76" type="comm" target="quarantana/cap9.xml#c9_12375" targetEnd="quarantana/cap9.xml#c9_12410">Tätä seikkaa koskeva kysymys, vaikka sen olisi tehnyt hänen omaan säätyynsä kuuluva henkilö, olisi saattanut hänet suuresti hämilleen. Kun sen hänelle teki aatelisneiti ja lisäksi hieman ivallisen epäilevästi, se riisti Lucialta kaiken rohkeuden vastata. </note>
        <note xml:id="finnish_1910_cap9-n77" type="comm" target="quarantana/cap9.xml#c9_12411" targetEnd="quarantana/cap9.xml#c9_12422">— Neiti, arvoisa sisar … sopersi hän; eikä hänellä näyttänyt olevan mitään muuta sanottavaa. </note>
        <note xml:id="finnish_1910_cap9-n78" type="comm" target="quarantana/cap9.xml#c9_12423" targetEnd="quarantana/cap9.xml#c9_12442">Nyt Agnese, joka luonnollisesti Lucian jälkeen paraiten tunsi asian, katsoi olevansa oikeutettu tulemaan tyttärensä avuksi. </note>
        <note xml:id="finnish_1910_cap9-n79" type="comm" target="quarantana/cap9.xml#c9_12443" targetEnd="quarantana/cap9.xml#c9_12481">— Arvoisa sisar, hän virkkoi, saatanpa vakuuttaa ja todistaa, että tyttäreni, jonka näette tässä edessänne, kammoksui tuota aatelismiestä yhtä suuresti kuin paholainen vihkivettä; tarkoitan että paholainen oli juuri tuo aatelismies. Mutta, suokaa minulle anteeksi, että lausun ajatukseni huonosti, me kun olemme yksinkertaista väkeä sellaista, joksi Jumala on meidät luonut. </note>
        <note xml:id="finnish_1910_cap9-n80" type="comm" target="quarantana/cap9.xml#c9_12482" targetEnd="quarantana/cap9.xml#c9_12552">On totinen tosi, että tämä rakas lapseni oli kihloissa meidän säätyisen nuoren miehen kanssa, että hän on kasvatettu Jumalanpelvossa ja muuten vakavalla pohjalla. Ja jos herra pastorissa olisi ollut enemmän miestä, sellaista, mitä minä miehellä tarkoitan … tiedän että nyt puhun hengellisestä miehestä … mutta isä Cristoforo, tämän luostarinjohtajan ystävä, on hengellinen mies hänkin, mutta täynnä ihmisrakkautta; ja jos hän olisi täällä, hän saattaisi todistaa… </note>
        <note xml:id="finnish_1910_cap9-n81" type="comm" target="quarantana/cap9.xml#c9_12553" targetEnd="quarantana/cap9.xml#c9_12594">— Olettepa kovin kärkäs puhumaan, ilman että teiltä kysytään, keskeytti neiti, ja hänen kasvonsa olivat ylpeän ja vihaisen näköiset, mikä muutti ne melkein vallan oudoiksi. — Vaiti, tiedän varsin hyvin, että vanhemmilla on aina valmiina vastaus, kun on kysymys heidän lapsistaan. </note>
        <note xml:id="finnish_1910_cap9-n82" type="comm" target="quarantana/cap9.xml#c9_12595" targetEnd="quarantana/cap9.xml#c9_12614">Agnese tyrmistyi ja loi Luciaan katseen, joka näytti sanovan: — Näet miten minun käy, kun et sinä osaa puolestasi puhua. </note>
        <note xml:id="finnish_1910_cap9-n83" type="comm" target="quarantana/cap9.xml#c9_12615" targetEnd="quarantana/cap9.xml#c9_12642">Luostarinjohtaja antoi hänkin katseellaan ja päännyökkäyksellä nuorelle tytölle merkin, että hetki oli tullut rohkaista mielensä ja päästää äiti parka pulasta. </note>
        <note xml:id="finnish_1910_cap9-n84" type="comm" target="quarantana/cap9.xml#c9_12643" targetEnd="quarantana/cap9.xml#c9_12656">— Arvoisa neiti, sanoi Lucia, kaikki, minkä äitini on teille sanonut, on sulaa totuutta. </note>
        <note xml:id="finnish_1910_cap9-n85" type="comm" target="quarantana/cap9.xml#c9_12657" targetEnd="quarantana/cap9.xml#c9_12672">Sen nuoren miehen, joka minua kosi — ja tässä hän hulmahti purppuran punaiseksi — otin vapaasta tahdosta sulhasekseni. </note>
        <note xml:id="finnish_1910_cap9-n86" type="comm" target="quarantana/cap9.xml#c9_12673" targetEnd="quarantana/cap9.xml#c9_12688">Suokaa minulle anteeksi, että puhun näin vapaasti; mutta se tapahtuu sentähden, ettette ajattelisi pahaa äidistäni. </note>
        <note xml:id="finnish_1910_cap9-n87" type="comm" target="quarantana/cap9.xml#c9_12689" targetEnd="quarantana/cap9.xml#c9_12705">Ja mitä tulee tuohon aatelisherraan — Jumala antakoon hänelle anteeksi — niin tahtoisin ennemmin kuolla kuin joutua hänen käsiinsä. </note>
        <note xml:id="finnish_1910_cap9-n88" type="comm" target="quarantana/cap9.xml#c9_12706" targetEnd="quarantana/cap9.xml#c9_12754">Ja jos te teette meille sen laupeudentyön, että tarjoatte meille turvallisen olopaikan, me kun olemme siinä vaikeassa asemassa, että täytyy anoa tyyssijaa ja häiritä kunnon ihmisiä — mutta tapahtukoon Jumalan tahto — niin olkaa varma siitä, neiti, ette: kukaan ole täydemmästä sydämestä rukoileva puolestanne kuin me, naisparat. </note>
        <note xml:id="finnish_1910_cap9-n89" type="comm" target="quarantana/cap9.xml#c9_12755" targetEnd="quarantana/cap9.xml#c9_12763">— Teitä uskon kernaasti, sanoi aatelisneitonen ääni leppeämpänä. </note>
        <note xml:id="finnish_1910_cap9-n90" type="comm" target="quarantana/cap9.xml#c9_12764" targetEnd="quarantana/cap9.xml#c9_12772">Mutta tahtoisin puhua kanssanne kahden kesken. </note>
        <note xml:id="finnish_1910_cap9-n91" type="comm" target="quarantana/cap9.xml#c9_12773" targetEnd="quarantana/cap9.xml#c9_12797">En senvuoksi, että tarvitsisin enempiä tietoja tai muita syitä hyväksyäkseni luostarinjohtajan suositukset, hän heti lisäsi kääntyen tämän puoleen teeskennellyn kohteliaasti. </note>
        <note xml:id="finnish_1910_cap9-n92" type="comm" target="quarantana/cap9.xml#c9_12798" targetEnd="quarantana/cap9.xml#c9_12816">Olenhan jo ajatellut asiaa, ja tällä hetkellä tuntuu minusta seuraava tuuma sopivimmalta. </note>
        <note xml:id="finnish_1910_cap9-n93" type="comm" target="quarantana/cap9.xml#c9_12817" targetEnd="quarantana/cap9.xml#c9_12828">Luostarin taloudenhoitajatar naitti joku aika sitten tyttärensä. </note>
        <note xml:id="finnish_1910_cap9-n94" type="comm" target="quarantana/cap9.xml#c9_12829" targetEnd="quarantana/cap9.xml#c9_12848">Nämä naiset voivat asua tuossa vapaaksi jääneessä huoneessa ja toimittaa niitä pieniä askareita, joita hän teki luostarille. </note>
        <note xml:id="finnish_1910_cap9-n95" type="comm" target="quarantana/cap9.xml#c9_12849" targetEnd="quarantana/cap9.xml#c9_12899">Totta puhuakseni … ja tässä hän viittasi luostarinjohtajalle lähestymään rautaristikkoa, sitten hän jatkoi kuiskaten: — Totta puhuakseni näinä kalliina aikoina ei ole vielä ajateltu hankkia ketään tuon nuoren naimisiin menneen naisen sijalle. Mutta minä aion itse puhua abbedissalle, ja minun kehoituksestani sekä teidän suosituksestanne … no niin, pidän asiaa vallan ratkaistuna. </note>
        <note xml:id="finnish_1910_cap9-n96" type="comm" target="quarantana/cap9.xml#c9_12900" targetEnd="quarantana/cap9.xml#c9_12925">Luostarinjohtaja alkoi kiitellä, mutta neitonen keskeytti: — Jättäkäämme kaikki juhlallisuudet. Minäkin, tarpeen vaatiessa, aion turvautua kapusiinilais-veljien apuun. </note>
        <note xml:id="finnish_1910_cap9-n97" type="comm" target="quarantana/cap9.xml#c9_12926" targetEnd="quarantana/cap9.xml#c9_12949">Ja pohjalta, näin hän jatkoi hymyillen puoleksi ivallisesti ja katkerasti, pohjalta me kaikki olemme veljiä ja sisaria. </note>
        <note xml:id="finnish_1910_cap9-n98" type="comm" target="quarantana/cap9.xml#c9_12950" targetEnd="quarantana/cap9.xml#c9_12988">Näin sanottuaan hän kutsui palvelija-nunnaa — kaksi tällaista oli erityisenä suosionosoituksena alati hänen yksityisessä palveluksessaan — ja käski hänen ilmoittamaan asian abbedissalle sekä sitten kutsumaan taloudenhoitajattaren luostarin portille sekä ryhtymään Agnesen ja hänen kanssaan tarpeellisiin toimenpiteisiin. </note>
        <note xml:id="finnish_1910_cap9-n99" type="comm" target="quarantana/cap9.xml#c9_12989" targetEnd="quarantana/cap9.xml#c9_12996">Neiti käski Agnesen poistua, tervehti luostarinjohtajaa ja pyysi Luciaa jäämään. </note>
        <note xml:id="finnish_1910_cap9-n100" type="comm" target="quarantana/cap9.xml#c9_12997" targetEnd="quarantana/cap9.xml#c9_13016">Johtaja saattoi Agnesen portille saakka antaen matkalla hänelle uusia ohjeita. Sitten hän meni kirjoittamaan uutisia tästä asiasta ystävälleen Cristoforolle. </note>
        <note xml:id="finnish_1910_cap9-n101" type="comm" target="quarantana/cap9.xml#c9_13017" targetEnd="quarantana/cap9.xml#c9_13033">— Mikä omituinen ihminen tuo aatelisneitonen, hän ajatteli itsekseen poistuessaan. Hyvin eriskummainen, totta tosiaan! </note>
        <note xml:id="finnish_1910_cap9-n102" type="comm" target="quarantana/cap9.xml#c9_13034" targetEnd="quarantana/cap9.xml#c9_13048">Mutta ken osaa ottaa hänet oikealta kannalta, saa hänet tekemään mitä tahansa. </note>
        <note xml:id="finnish_1910_cap9-n103" type="comm" target="quarantana/cap9.xml#c9_13049" targetEnd="quarantana/cap9.xml#c9_13061">Hyvä ystäväni Cristoforo ei varmaankaan saata kuvitella, että olen niin pian ja niin hyvin hänen asiansa toimittanut. </note>
        <note xml:id="finnish_1910_cap9-n104" type="comm" target="quarantana/cap9.xml#c9_13062" targetEnd="quarantana/cap9.xml#c9_13078">Tuo kunnon mies! Hän ei koskaan voi olla hankkimatta itselleen jotain vaikeaa tehtävää niskoilleen. Mutta hän tekee sen aina jonkun hyvän asian vuoksi. </note>
        <note xml:id="finnish_1910_cap9-n105" type="comm" target="quarantana/cap9.xml#c9_13079" targetEnd="quarantana/cap9.xml#c9_13109">Onneksi hän tällä kertaa on löytänyt ystävän, joka melua nostamatta, ilman monia mutkia ja vaikeuksia noin vaan kädenkäänteessä on selvittänyt asian. </note>
        <note xml:id="finnish_1910_cap9-n106" type="comm" target="quarantana/cap9.xml#c9_13110" targetEnd="quarantana/cap9.xml#c9_13126">Tuleepa hän aika iloiseksi, tuo kelpo Cristoforo! Ja lisäksi hän huomaa, että mekin täällä johonkin kelpaamme. </note>
        <note xml:id="finnish_1910_cap9-n107" type="comm" target="quarantana/cap9.xml#c9_13127" targetEnd="quarantana/cap9.xml#c9_13215">Aatelisneiti, joka vanhan kapusiinilaisen edessä oli laskenut kaikki liikkeensä ja sanansa, ei nyt enää jäätyään kahdenkesken nuoren kokemattoman maalaisnaisen kanssa huolinut itseään pidättää. Ja hänen puheensa kävivät niin omituisiksi, ettemme niitä mainitse, vaan katsomme luontevammaksi lyhyesti kertoa tämän onnettoman naisen edelliset vaiheet, s.o. kaiken sen, mikä on tarpeellista selittämään hänessä huomaamamme tavattomat ja salaperäiset ominaisuudet ja saattamaan meille ymmärrettäviksi hänen menettelynsä aiheet alempana kertomissamme olosuhteissa. </note>
        <note xml:id="finnish_1910_cap9-n108" type="comm" target="quarantana/cap9.xml#c9_13216" targetEnd="quarantana/cap9.xml#c9_13234">Hän oli mahtavan milanolaisen ylimyksen, ruhtinas ———n nuorin tytär; isä oli epäilemättä kaupungin varakkaimpia henkilöitä. </note>
        <note xml:id="finnish_1910_cap9-n109" type="comm" target="quarantana/cap9.xml#c9_13235" targetEnd="quarantana/cap9.xml#c9_13275">Mutta koska hän pani niin suunnatonta arvoa ylhäiseen nimeensä, hän piti omaisuuttaan vähäisenä, jopa tuiki riittämättömänä loisteliaasti sen mainetta ylläpitääkseen. Kaikki hänen toimensa tähtäsivät sentähden yhteen ainoaan päämäärään, nimittäin varojensa säilyttämiseen vähentymättöminä, ja mikäli hänestä riippui, yhden ainoan käden hoidon alaisina. </note>
        <note xml:id="finnish_1910_cap9-n110" type="comm" target="quarantana/cap9.xml#c9_13276" targetEnd="quarantana/cap9.xml#c9_13323">Montako lasta hänellä oli? Tämä ei tarkoin selviä lähdekertomuksestamme. Ainoa siitä ilmenevä seikka on se, että hän oli päättänyt panna luostariin kaikki nuoremmat lapsensa kumpaakin sukua, jättääkseen omaisuutensa jakamattomana vanhimmalle pojalleen, jonka oli määrä jatkaa sukua, s.o. siittää lapsia, itseään kiusatakseen ja heitä kiusatakseen samalla tavoin kuin isänsäkin. </note>
        <note xml:id="finnish_1910_cap9-n111" type="comm" target="quarantana/cap9.xml#c9_13324" targetEnd="quarantana/cap9.xml#c9_13341">Puheena oleva onneton nainen piili vielä äitinsä kohdussa, kun hänen kohtalonsa jo peruuttamatta oli määrätty. </note>
        <note xml:id="finnish_1910_cap9-n112" type="comm" target="quarantana/cap9.xml#c9_13342" targetEnd="quarantana/cap9.xml#c9_13366">Epätietoista oli ainoastaan, oliko tuosta poloisesta tuleva munkki vai nunna; mutta tämän seikan oli lapsen syntymishetki ratkaiseva. </note>
        <note xml:id="finnish_1910_cap9-n113" type="comm" target="quarantana/cap9.xml#c9_13367" targetEnd="quarantana/cap9.xml#c9_13397">Kun tyttönen oli syntynyt, hänen isänsä, ruhtinas, tahtoi antaa hänelle nimen, joka ehdottomasti johtaisi hänen mieleensä luostarin, ja jota oli kantanut kuuluisa pyhimys, ja tämän vuoksi hän kastatti hänet Gertrudeksi. </note>
        <note xml:id="finnish_1910_cap9-n114" type="comm" target="quarantana/cap9.xml#c9_13398" targetEnd="quarantana/cap9.xml#c9_13439">Nunniksi puetut nuket olivat ensimäiset lelut, jotka hänelle annettiin käteen; sen lisäksi hän sai nunnankuvia. Ja näitä lahjoja seurasi aina kehoitus pitämään niitä hyvin kuin arvokkaita esineitä ainakin, sekä myöntävää vastausta odottava kysymys: — Eivätkö ne ole kauniita? </note>
        <note xml:id="finnish_1910_cap9-n115" type="comm" target="quarantana/cap9.xml#c9_13440" targetEnd="quarantana/cap9.xml#c9_13480">Kun ruhtinas ja ruhtinatar tai pikku ruhtinas, ainoa kodissa kasvatettu poikalapsi, tahtoivat kiittää pikku tytön edullista ulkomuotoa, eivät he näyttäneet löytävän sopivampaa muotoa sitä ilmaistaksensa, kuin tämän: — Kuinka kaunis abbedissa sinusta tulisi! </note>
        <note xml:id="finnish_1910_cap9-n116" type="comm" target="quarantana/cap9.xml#c9_13481" targetEnd="quarantana/cap9.xml#c9_13490">Kuitenkaan ei kukaan koskaan hänelle avoimesti sanonut: — Sinusta pitää tulla nunna. </note>
        <note xml:id="finnish_1910_cap9-n117" type="comm" target="quarantana/cap9.xml#c9_13491" targetEnd="quarantana/cap9.xml#c9_13505">Se oli kuitenkin noiden sanojen alla piilevä tarkoitus, johon ohimennen viitattiin jokaisessa keskustelussa, mikä kosketteli hänen tulevaisuuttaan. </note>
        <note xml:id="finnish_1910_cap9-n118" type="comm" target="quarantana/cap9.xml#c9_13506" targetEnd="quarantana/cap9.xml#c9_13551">Jos pieni Gertrude joskus oli hieman julkea ja komenteleva, mikä muuten oli hänen luonteelleen ominaista, sanottiin: — Olet vielä lapsi, eikä tuollainen käytös sinulle sovi. Kun sinusta tulee abbedissa, silloin sauvallasi komennat ihmisiä ja voit tehdä mitä ikinä tahdot. </note>
        <note xml:id="finnish_1910_cap9-n119" type="comm" target="quarantana/cap9.xml#c9_13552" targetEnd="quarantana/cap9.xml#c9_13627">Toiste nuhdellessaan häntä hänen liian vapaasta ja huolettomasta käytöksestään, mihin hän samoin kernaasti antautui, ruhtinas sanoi: — Mitä, onko tuo käytöstä, joka sopii sinun säätyisellesi henkilölle? Jos tahdot, että sinulle kerta osoitetaan vaatimaasi kunnioitusta, niin opi tästä hetkestä alkaen paremmin itseäsi hillitsemään. Muista, että sinun kaikessa tulee olla luostarin ensimäinen henkilö. Sillä jalosyntyisen verensä vie mukaansa kaikkialle. </note>
        <note xml:id="finnish_1910_cap9-n120" type="comm" target="quarantana/cap9.xml#c9_13628" targetEnd="quarantana/cap9.xml#c9_13660">Kaikki nämä puheet painoivat pikkutytön mieleen vähitellen sen käsityksen, että hänestä kerran oli tuleva nunna; kaikkein enimmin vaikuttivat häneen hänen isänsä viittaukset. </note>
        <note xml:id="finnish_1910_cap9-n121" type="comm" target="quarantana/cap9.xml#c9_13661" targetEnd="quarantana/cap9.xml#c9_13704">Hänen isänsä menettelytapa oli tavallisesti ankaran talonisännän komentoa; mutta kun nousi kysymys hänen lastensa tulevaisuudesta, hänen kasvojensa ilme ja jokainen hänen sanansa ilmaisivat päätöksen järkähtämättömyyttä, ja synkän epäluuloista käskijänhimoa, joka tiesi kohtalonomaista välttämättömyyttä. </note>
        <note xml:id="finnish_1910_cap9-n122" type="comm" target="quarantana/cap9.xml#c9_13705" targetEnd="quarantana/cap9.xml#c9_13734">Kuusivuotiaana Gertrude pantiin kasvatettavaksi ja vielä enemmän valmistettavaksi tulevaan kutsumukseensa sen luostarin turviin, missä juuri olemme hänet tavanneet. Tämän luostarin valinta ei ollut satunnainen. </note>
        <note xml:id="finnish_1910_cap9-n123" type="comm" target="quarantana/cap9.xml#c9_13735" targetEnd="quarantana/cap9.xml#c9_13780">Molempien naisten ajuri kertoi, kuten muistamme, että luostarineitosen isä oli Monzan mahtavin henkilö. Kun liitämme tämän väitöksen, oli se sitten minkä arvoinen tahansa, muihin viittauksiin, jotka tekijämme huomaamattaan tuontuostakin antaa, saatamme puolestamme täydellä syyllä väittää, että hän oli tuon kaupungin lääniherra. </note>
        <note xml:id="finnish_1910_cap9-n124" type="comm" target="quarantana/cap9.xml#c9_13781" targetEnd="quarantana/cap9.xml#c9_13818">Miten olikaan, niin hän siellä oli hyvin vaikutusvaltainen, ja hän arveli, että hänen tytärtään siellä paremmin kuin missään muualla kohdeltaisiin noudattaen kaikkea sitä kunnioitusta ja niitä suosionosoituksia, jotka yhä enemmän saattaisivat häntä valitsemaan luostarin ainaiseksi asunnokseen. </note>
        <note xml:id="finnish_1910_cap9-n125" type="comm" target="quarantana/cap9.xml#c9_13819" targetEnd="quarantana/cap9.xml#c9_13891">Eikä hän erehtynyt. Silloinen abbedissa ja muutamat muut juonittelevat nunnat, joilla alati oli ohjat käsissään, olivat parhaillaan kateuden riidoissa toiseen luostariin ja muutamiin seudun perheisiin, minkä vuoksi he suuresti ihastuivat saadessaan niin vahvan tuen, vastaanottaen ylen kiitollisina heille osoitetun kunnian, ja he suostuivat täydesti niihin tarkoitusperiin, joihin ruhtinas oli viitannut valitessaan heidän luostarinsa tyttärensä ainaiseksi olopaikaksi; nämä tarkoitusperät olivat muuten heidän omien etujensa kanssa täydellisessä sopusoinnussa. </note>
        <note xml:id="finnish_1910_cap9-n126" type="comm" target="quarantana/cap9.xml#c9_13892" targetEnd="quarantana/cap9.xml#c9_13950">Tuskin oli Gertrude asettunut luostariin, kun häntä, syrjäyttämällä hänen nimensä, ruvettiin sanomaan aatelisneitoseksi. Hän sai erityisen kunniasijan ruokasalissa ja makuuhuoneessa; hänen käytöstään suositettiin toveriensa malliksi. Makeisia ja hyväilyjä hänelle jaettiin ylen määrin, tuollaista kunnioittavaa tuttavallisuutta osoittamalla, mikä niin suuresti miellyttää lapsia, varsinkin kun huomaavat saavansa sitä osakseen sellaisten henkilöiden puolelta, jotka tavallisesti kohtelevat heidän pieniä tovereitaan käskijän ylemmyydellä. </note>
        <note xml:id="finnish_1910_cap9-n127" type="comm" target="quarantana/cap9.xml#c9_13951" targetEnd="quarantana/cap9.xml#c9_14025">Kuitenkaan ei kaikkia nunnia oltu värvätty salaliittoon, jonka tarkoituksena oli saattaa tyttö parka ansaan. Heidän joukossaan oli useita mieleltään teeskentelemättömiä ja kaikille juonille outoja, jotka olisivat kammoksuneet nuoren tytön uhraamista itsekkäille pyyteille. Mutta nämä nunnat olivat kokonaan kiinni erityisissä hommissaan; toiset heistä eivät tarkoin huomanneet kaikkia näitä juonia, toiset eivät oikein eroittaneet sitä, mikä niissä oli rikollista, toiset pidättäytyivät niitä tutkimasta, toiset olivat vaiti, välttääkseen turhia rettelöitä. </note>
        <note xml:id="finnish_1910_cap9-n128" type="comm" target="quarantana/cap9.xml#c9_14026" targetEnd="quarantana/cap9.xml#c9_14071">Muutamat taas muistivat, että heidät samanlaisilla juonilla oli houkuteltu antautumaan kutsumukseen, jota myöhemmin olivat katuneet; nämä tunsivat sääliä pientä viatonta tyttöparkaa kohtaan, ja ilmaisivat tätä tunnetta hellillä ja surumielisillä hyväilyillä, joissa pienokainen ei ollenkaan aavistanut piilevän mitään salaperäistä, ja näin yritys edistyi. </note>
        <note xml:id="finnish_1910_cap9-n129" type="comm" target="quarantana/cap9.xml#c9_14072" targetEnd="quarantana/cap9.xml#c9_14088">Se olisi ehkä täten edistynyt päämääräänsä asti, jos Gertrude olisi ollut ainoa luostarissa kasvatettavana oleva nuori tyttö. </note>
        <note xml:id="finnish_1910_cap9-n130" type="comm" target="quarantana/cap9.xml#c9_14089" targetEnd="quarantana/cap9.xml#c9_14103">Mutta hänen kasvatuskumppaniensa joukossa oli muutamia, jotka tiesivät, että heidän oli määrä joutua naimisiin. </note>
        <note xml:id="finnish_1910_cap9-n131" type="comm" target="quarantana/cap9.xml#c9_14104" targetEnd="quarantana/cap9.xml#c9_14148">Pikku Gertrude, johon oli istutettu ylhäisen säätynsä tietoisuutta, puhui ylpeästi tulevasta abbedissan, luostarinruhtinattaren kutsumuksestaan ja tahtoi kaikin mokomin olla toisten kateuden esineenä, mutta huomasi ihmetellen ja närkästyen, etteivät monetkaan heistä kateutta tunteneet. </note>
        <note xml:id="finnish_1910_cap9-n132" type="comm" target="quarantana/cap9.xml#c9_14149" targetEnd="quarantana/cap9.xml#c9_14186">Vastakohtana niille majesteetillisille, mutta kylmille ja rajoitetuille kuville, jotka luostarinjohtajattaren toimi voi herättää, he loihtivat esiin vaihtelevia ja häikäiseviä kuvia: puolisoita, juhlia, ilta-kemuja, maalla-oloa, turnajaisia, kulkueita, muotipukuja, ajoneuvoja. </note>
        <note xml:id="finnish_1910_cap9-n133" type="comm" target="quarantana/cap9.xml#c9_14187" targetEnd="quarantana/cap9.xml#c9_14211">Nämä kuvat vaikuttivat Gertruden aivoissa sellaista liikettä ja kuohuntaa kuin äsken poimituilla kukilla täytetty kori mehiläispesän edessä. </note>
        <note xml:id="finnish_1910_cap9-n134" type="comm" target="quarantana/cap9.xml#c9_14212" targetEnd="quarantana/cap9.xml#c9_14255">Hänen vanhempansa ja opettajattarensa olivat ravinneet ja kehittäneet hänen luontaista turhamaisuuttaan totuttaakseen häntä pitämään luostarista. Mutta kun tätä himoa eräänä päivänä rupesivat järkyttämään toiset hänen luonteelleen olennaisemmat tunteet ja mietteet, hän antautui niihin kahta innokkaammin, ne kun olivat välittömämpiä. </note>
        <note xml:id="finnish_1910_cap9-n135" type="comm" target="quarantana/cap9.xml#c9_14256" targetEnd="quarantana/cap9.xml#c9_14327">Gertrude ei tahtonut olla noita tovereitaan huonompi, ja tyydyttääkseen uusia harrastuksiaan hän vastasi, ettei lopulta kukaan voinut painaa hänen päähänsä nunnanhuntua ilman hänen suostumustaan, että hänkin saattoi mennä naimisiin, vieläpä paremmin kuin he kaikki, asua palatsissa ja nauttia maailmasta, että hän saattoi sen hyvin tehdä, kunhan vaan tahtoi, että hän niin oli tekevä, että hän tahtoi sen tehdä. Ja todella hän tahtoikin. </note>
        <note xml:id="finnish_1910_cap9-n136" type="comm" target="quarantana/cap9.xml#c9_14328" targetEnd="quarantana/cap9.xml#c9_14362">Se ajatus, että hänen oma suostuntansa oli välttämätön, oli tähän asti ollut hänelle outo; mutta nyt se heräsi ja näyttäytyi sangen voimakkaaksi. </note>
        <note xml:id="finnish_1910_cap9-n137" type="comm" target="quarantana/cap9.xml#c9_14363" targetEnd="quarantana/cap9.xml#c9_14423">Hän turvautui siihen joka kerta kun antautui haaveellisiin tulevaisuuden unelmiinsa, mutta tämän ajatuksen ohella sukelti aina mielestä esiin säännöllisesti toinen ajatus, nimittäin että hänen oli kieltäminen tuo suostuntansa isältään, ruhtinaalta, joka sitä jo piti tai teeskenteli pitävänsä annettuna. Ja tällöin nuoren tytön mieli oli kaukana siitä varmuudentunteesta, josta hän puheissaan kerskaili. </note>
        <note xml:id="finnish_1910_cap9-n138" type="comm" target="quarantana/cap9.xml#c9_14424" targetEnd="quarantana/cap9.xml#c9_14448">Silloin hän itsekseen vertaili itseään niihin tovereistaan, jotka paljon suuremmassa määrin kuin hän olivat varmat tulevaisuudestaan, ja nyt hän kipeästi tunsi heitä kohtaan sellaista kateutta, jota oli luullut voivansa heissä herättää. </note>
        <note xml:id="finnish_1910_cap9-n139" type="comm" target="quarantana/cap9.xml#c9_14449" targetEnd="quarantana/cap9.xml#c9_14476">Kadehtiessaan heidän kohtaloaan hän heitä vihasi; joskus tämä viha puhkesi esiin ylenkatseellisina, epäkohteliaina, jopa loukkaavina puheina; toiste taas pyyteiden ja toiveiden yhtäläisyys lauhdutti tuon vihan ja synnytti näennäistä ja ohimenevää toverillista tuttavallisuutta. </note>
        <note xml:id="finnish_1910_cap9-n140" type="comm" target="quarantana/cap9.xml#c9_14477" targetEnd="quarantana/cap9.xml#c9_14530">Joskus, kun hän paremman puutteessa tahtoi nauttia jostakin todellisesta ja nykyhetkellisestä, hän iloitsi hänelle luostarissa myönnetyistä eduista ja antoi toisten saada tuntea tätä ylemmyyttään. Mutta joskus taas hän ei voinut sietää ajatusta, että oli yksin pelkoineen ja toiveineen, ja silloin hän aivan leppoisena haki heidän seuraansa, ikäänkuin rukoillen heidän hyväntahtoisuuttaan, heidän neuvojaan ja rohkaisujaan. </note>
        <note xml:id="finnish_1910_cap9-n141" type="comm" target="quarantana/cap9.xml#c9_14531" targetEnd="quarantana/cap9.xml#c9_14580">Keskellä näitä surkuteltavia pieniä taisteluja itsensä ja toisten kanssa, hän oli jättänyt taakseen lapsuuden ja saavutti tuon niin tähdellisen iän, jolloin sielu näyttää olevan salaperäisen voiman valloissa, joka ylentää, jalostaa ja vahvistaa kaikki taipumukset, kaikki ajatukset, ja joka välistä muuttaa ne ja antaa niille vallan odottamattoman suunnan. </note>
        <note xml:id="finnish_1910_cap9-n142" type="comm" target="quarantana/cap9.xml#c9_14581" targetEnd="quarantana/cap9.xml#c9_14628">Se, mitä Gertrude siihen asti enimmin oli haaveillut tulevaisuudenunelmissaan, oli ulkonainen komeus ja loisto; se pehmeä ja hellä tunne, joka alussa oli epämääräisenä sukeltanut esiin hänen mielensä kätköistä kuin ohut sumu, alkoi nyt selvetä hänen mielikuvituksessaan ja saamaan siinä vallitsevan sijan. </note>
        <note xml:id="finnish_1910_cap9-n143" type="comm" target="quarantana/cap9.xml#c9_14629" targetEnd="quarantana/cap9.xml#c9_14695">Henkensä salaisimpaan soppeen hän oli luonut itselleen ikäänkuin loisteliaan syrjäistyyssijan; siitä hän sai turvapaikan nykyhetken kylmältä todellisuudelta. Siellä hän vastaanotti muutamia yksilöitä, jotka eriskummaisesti olivat kokoonpantuja lapsuuden sekavista muistoista, heikoista ulkomaailman vaikutelmista ja siitä, mitä hän tuosta maailmasta oli kuullut toveriensa keskustellessa. Hän puheli niiden kanssa, asetti niille kysymyksiä, joihin itse niiden nimessä vastasi. Siellä hän oli valtijatar, siellä hän vastaanotti kaikenlaisia kunnianosoituksia. </note>
        <note xml:id="finnish_1910_cap9-n144" type="comm" target="quarantana/cap9.xml#c9_14696" targetEnd="quarantana/cap9.xml#c9_14711">Aika ajoin uskonnolliset mietteet häiritsivät näitä loistavia juhlahetkiä, jotka mielikuvitus niin vaivaloisesti oli luonut. </note>
        <note xml:id="finnish_1910_cap9-n145" type="comm" target="quarantana/cap9.xml#c9_14712" targetEnd="quarantana/cap9.xml#c9_14742">Mutta uskonto, sellaisena kuin sitä oli opetettu tyttöparalle ja kuin hän sitä oli ymmärtänyt, ei tuominnut ylpeyttä; kaukana siitä. Päinvastoin hän piti sitä täysin oikeutettuna ja hänestä se oli keino saavuttaa maallinen onni. </note>
        <note xml:id="finnish_1910_cap9-n146" type="comm" target="quarantana/cap9.xml#c9_14743" targetEnd="quarantana/cap9.xml#c9_14757">Täten vailla oikeata olemustaan se ei enää ollut uskontoa, vaan turha aave kuten niin moni muu seikka maailmassa. </note>
        <note xml:id="finnish_1910_cap9-n147" type="comm" target="quarantana/cap9.xml#c9_14758" targetEnd="quarantana/cap9.xml#c9_14816">Niinä hetkinä, jolloin tämä aave hallitsi itsevaltiaana Gertruden mielikuvituksessa, tuo poloinen epämääräisen pelon ja himmeän velvollisuudentunteen valtaamana koetti itselleen vakuuttaa, että hänen vastenmielisyytensä luostaria kohtaan ja vastahakoisuutensa vanhempiensa hänelle määräämään kutsumukseen nähden oli rikollinen, ja silloin hän sydämensä pohjassa itselleen lupasi sovittaa tuon rikoksen vapaaehtoisesti sulkeutumalla luostariin. </note>
        <note xml:id="finnish_1910_cap9-n148" type="comm" target="quarantana/cap9.xml#c9_14817" targetEnd="quarantana/cap9.xml#c9_14881">Oli olemassa sellainen määräys, ettei nuorta tyttöä saanut vastaanottaa nunnaksi, ellei hengellinen mies, jota sanottiin nunnien apulaispapiksi, tai joku toinen tämän tehtäväkseen saanut henkilö, ensin ollut häntä kuulustellut; täten tahdottiin saada varmuutta siitä, että hän vapaasta tahdosta antautui tähän kutsumukseen. Tämä kuulustelu ei saattanut tapahtua ennenkuin vuosi sen jälkeen, kuin kysymyksessä oleva henkilö oli kirjallisesti apulaispapille jättänyt hakemuksensa. </note>
        <note xml:id="finnish_1910_cap9-n149" type="comm" target="quarantana/cap9.xml#c9_14882" targetEnd="quarantana/cap9.xml#c9_14920">Ne nunnista, jotka olivat ottaneet synkäksi tehtäväkseen virittää Gertrudelle ansaa ja saattaa hänet ainaiseksi lupautumaan luostariin siten että hän niin vähän kuin suinkin ymmärsi tekonsa merkitystä, käyttivät hyväkseen erästä kuvaamaamme hetkeä taivuttaakseen hänet kopioimaan ja allekirjoittamaan tuon hakemuksen. </note>
        <note xml:id="finnish_1910_cap9-n150" type="comm" target="quarantana/cap9.xml#c9_14921" targetEnd="quarantana/cap9.xml#c9_14962">Ja saadakseen hänet helpommin taipumaan, he viisaasti kyllä toistamiseen hänelle huomauttivat, että tämä hakemus oli pelkkä muodollisuus, jolla saattoi olla ainoastaan se merkitys, minkä sille antoivat myöhäisemmät toimenpiteet, joihin ryhtyminen kokonaan riippui hänen tahdostaan. </note>
        <note xml:id="finnish_1910_cap9-n151" type="comm" target="quarantana/cap9.xml#c9_14963" targetEnd="quarantana/cap9.xml#c9_14982">Huolimatta tästä kaikesta tuo hakemus tuskin oli saapunut määräpaikkaansa, kun Gertrude jo katui että oli sen kirjoittanut. </note>
        <note xml:id="finnish_1910_cap9-n152" type="comm" target="quarantana/cap9.xml#c9_14983" targetEnd="quarantana/cap9.xml#c9_15000">Sitten hän katui katumustaan, viettäen päiviä ja kuukausia näin häälyen vastakkaisten tahdonilmaustensa välillä. </note>
        <note xml:id="finnish_1910_cap9-n153" type="comm" target="quarantana/cap9.xml#c9_15001" targetEnd="quarantana/cap9.xml#c9_15024">Hän piti kauan tätä tekoansa tovereiltaan salassa; milloin hän näet pelkäsi panna heidän vastaväitteilleen alttiiksi tuota päätöstään, jota itse piti hyvänä, milloin taas häpesi heille tunnustaa muka tekemäänsä tyhmyyttä. </note>
        <note xml:id="finnish_1910_cap9-n154" type="comm" target="quarantana/cap9.xml#c9_15025" targetEnd="quarantana/cap9.xml#c9_15036">Tarve keventää sydäntään, saada neuvoja ja karkaista rohkeuttaan sai viimein hänen epäilyksistään voiton. </note>
        <note xml:id="finnish_1910_cap9-n155" type="comm" target="quarantana/cap9.xml#c9_15037" targetEnd="quarantana/cap9.xml#c9_15065">Oli olemassa toinen laki, joka sääti, ettei nuori neitonen päässyt apulaispapin kuulusteltavaksi, ellei ollut sitä ennen oleskellut ainakin kuukauden päivät poissa luostarista, missä oli ollut kasvatettavana. </note>
        <note xml:id="finnish_1910_cap9-n156" type="comm" target="quarantana/cap9.xml#c9_15066" targetEnd="quarantana/cap9.xml#c9_15110">Vuosi oli jo melkein loppuun kulunut hakemuksen lähettämisen jälkeen, ja Gertrudelle oli huomautettu, että hänen pian oli lähdettävä luostarista kotiansa siellä viettämään tuota kuukautta ja ryhtyäkseen kaikkiin niihin valmistaviin toimenpiteisiin, joita vaadittiin sen teon toteuttamiseksi, jonka hän jo itse teossa oli pannut alkuun. </note>
        <note xml:id="finnish_1910_cap9-n157" type="comm" target="quarantana/cap9.xml#c9_15111" targetEnd="quarantana/cap9.xml#c9_15149">Ruhtinas ja muut perheen jäsenet pitivät asiaa jo niin varmana, kuin olisi se jo tapahtunut. Mutta nuorella neitosella oli itsellään kaikkea muuta päässä. Sen sijaan että olisi ryhtynyt muihin valmistaviin toimenpiteisiin, hän vaan tuumi keinoa tehdäkseen ensimäisen tehottomaksi. </note>
        <note xml:id="finnish_1910_cap9-n158" type="comm" target="quarantana/cap9.xml#c9_15150" targetEnd="quarantana/cap9.xml#c9_15170">Tässä hädässään hän päätti avata sydämensä yhdelle tovereistaan, joka oli kaikista avomielisin ja aina valmis antamaan pontevia neuvoja. </note>
        <note xml:id="finnish_1910_cap9-n159" type="comm" target="quarantana/cap9.xml#c9_15171" targetEnd="quarantana/cap9.xml#c9_15197">Tämä toveri neuvoi Gertrudelle, että hän kirjoittaisi isälleen muuttaneensa vakaumustaan, hän kun ei kuitenkaan tuntenut itsessään tarpeeksi rohkeutta vaadittaessa sanoa hänelle suoraan vasten kasvoja muitta mutkitta: — en tahdo. </note>
        <note xml:id="finnish_1910_cap9-n160" type="comm" target="quarantana/cap9.xml#c9_15198" targetEnd="quarantana/cap9.xml#c9_15221">Ovathan maksuttomat hyvät neuvot tässä maailmassa hyvin harvinaisia, ja neuvojatar antoi Gertruden maksaa tämän saamansa ohjeen siten, että kelpo lailla ivasi hänen pelkurimaisuuttaan. </note>
        <note xml:id="finnish_1910_cap9-n161" type="comm" target="quarantana/cap9.xml#c9_15222" targetEnd="quarantana/cap9.xml#c9_15241">Kirje kyhättiin kolmen tai neljän ystävättären yhteisvoimin, kirjoitettiin salaa ja lähetettiin hyvin viekkaiden juonien avulla määräpaikkaansa. </note>
        <note xml:id="finnish_1910_cap9-n162" type="comm" target="quarantana/cap9.xml#c9_15242" targetEnd="quarantana/cap9.xml#c9_15252">Gertrude oli suuren ahdistuksen alaisena odottaessaan vastausta, joka ei koskaan saapunut. </note>
        <note xml:id="finnish_1910_cap9-n163" type="comm" target="quarantana/cap9.xml#c9_15253" targetEnd="quarantana/cap9.xml#c9_15306">Mutta muutaman päivän kuluttua abbedissa vei hänet syrjään, muuttui salaperäisen näköiseksi, kylmäksi ja surkuttelevaksi, lausui muutamia epäselviä sanoja ruhtinaan suuresta närkästyksestä, jostakin hairahduksesta, johon hän, Gertrude varmaankin oli tehnyt itsensä syypääksi, mutta viittasi kuitenkin samalla siihen, että Gertrude hyvin käyttäymällä saattoi toivoa kaiken tämän vielä joutuvan unhoituksiin. </note>
        <note xml:id="finnish_1910_cap9-n164" type="comm" target="quarantana/cap9.xml#c9_15307" targetEnd="quarantana/cap9.xml#c9_15316">Neitonen ymmärsi, eikä rohjennut siitä kysyä enempää. </note>
        <note xml:id="finnish_1910_cap9-n165" type="comm" target="quarantana/cap9.xml#c9_15317" targetEnd="quarantana/cap9.xml#c9_15324">Viimein saapui tuo niin pelätty ja niin toivottu päivä. </note>
        <note xml:id="finnish_1910_cap9-n166" type="comm" target="quarantana/cap9.xml#c9_15325" targetEnd="quarantana/cap9.xml#c9_15365">Vaikka Gertrude tiesi lähtevänsä taisteluun, niin kuitenkin pääsö luostarista, poistuminen sen muurien sisältä, minne oli ollut suljettuna kahdeksan vuotta, se ajatus, että sai vapaasti vaunuissa ajaa maaseudulla, että sai jälleen nähdä kaupungin, kodin, kaikki tämä herätti hänessä raivoisan ilon tunteita. </note>
        <note xml:id="finnish_1910_cap9-n167" type="comm" target="quarantana/cap9.xml#c9_15366" targetEnd="quarantana/cap9.xml#c9_15391">Taistelun varalle hän oli jo, uskottujensa tukemana, ryhtynyt kaikkiin tarpeellisiin valmistuksiin, eli kuten tätä nykyä sanotaan, tehnyt suunnitelmansa. </note>
        <note xml:id="finnish_1910_cap9-n168" type="comm" target="quarantana/cap9.xml#c9_15392" targetEnd="quarantana/cap9.xml#c9_15423">— Joko minua tahdotaan pakoittaa, hän ajatteli, ja silloin minä panen jäntevästi vastaan: olen nöyrä, kunnioittavainen, mutta kieltäydyn. Tarvitseehan minun vaan olla sanomatta toistamiseen myöntymis-sanaa; ja sitä en aio lausua. </note>
        <note xml:id="finnish_1910_cap9-n169" type="comm" target="quarantana/cap9.xml#c9_15424" targetEnd="quarantana/cap9.xml#c9_15451">Tai aikovat he voittaa minut lempeydellä, ja silloin minä tulen olemaan vielä lempeämpi heitä; tulen itkemään, rukoilemaan, heitä hellyttämään; enhän pohjalta tahdo muuta, kuin ettei minua uhrata! </note>
        <note xml:id="finnish_1910_cap9-n170" type="comm" target="quarantana/cap9.xml#c9_15452" targetEnd="quarantana/cap9.xml#c9_15466">Mutta kuten usein käy tällaisten olettamien, niin ei kumpikaan toteutunut. </note>
        <note xml:id="finnish_1910_cap9-n171" type="comm" target="quarantana/cap9.xml#c9_15467" targetEnd="quarantana/cap9.xml#c9_15495">Päivä kului toisensa jälkeen ilman että isä tai kukaan muu puhui hänelle anomuskirjeestä tai kutsumuksen hylkäämisestä ja ilman että hänelle ehdoitettiin mitään imartelujen tai uhkausten muodossa. </note>
        <note xml:id="finnish_1910_cap9-n172" type="comm" target="quarantana/cap9.xml#c9_15496" targetEnd="quarantana/cap9.xml#c9_15508">Hänen vanhempansa olivat hänen seurassaan vakavat, surulliset ja jäykät, kuitenkaan koskaan sanomatta minkä vuoksi. </note>
        <note xml:id="finnish_1910_cap9-n173" type="comm" target="quarantana/cap9.xml#c9_15509" targetEnd="quarantana/cap9.xml#c9_15544">Saattoi ainoastaan huomata, että he pitivät tytärtään rikollisena, arvottomana olentona. Salaperäinen tuomio tuntui painavan hänen päätään ja eroittavan häntä perheestä, sallien hänen olevan siihen liittyneenä ainoastaan siinä määrin kuin oli tarpeellista, jotta hän huomaisi alennustilansa. </note>
        <note xml:id="finnish_1910_cap9-n174" type="comm" target="quarantana/cap9.xml#c9_15545" targetEnd="quarantana/cap9.xml#c9_15561">Harvoin ja vaan määrähetkinä hän pääsi vanhempiensa ja vanhemman veljensä seuraan. </note>
        <note xml:id="finnish_1910_cap9-n175" type="comm" target="quarantana/cap9.xml#c9_15562" targetEnd="quarantana/cap9.xml#c9_15584">Näiden kolmen henkilön puheissa näytti vallitsevan suuri keskinäinen sopimus, mikä saattoi vielä selvemmäksi ja tuskallisemmaksi Gertruden yksinäisen tilan. </note>
        <note xml:id="finnish_1910_cap9-n176" type="comm" target="quarantana/cap9.xml#c9_15585" targetEnd="quarantana/cap9.xml#c9_15616">Ei kukaan häntä puhutellut. Jos hän pelokkaasti rohkeni lausua muutaman sanan, jotka eivät tarkoittaneet jotain välttämättömästi tärkeätä, niin ne joko jätettiin huomioon ottamatta tai saivat vastaukseksi ainoastaan hajamielisen, halveksivan tai ankaran katseen. </note>
        <note xml:id="finnish_1910_cap9-n177" type="comm" target="quarantana/cap9.xml#c9_15617" targetEnd="quarantana/cap9.xml#c9_15667">Kun hän ei enää voinut kestää niin katkeraa, niin nöyryyttävää eroittamista, kun hän joskus toisti kysymyksensä ja koetti tuttavallisesti seurustella perheensä jäsenten kanssa ja kun hän kerjäsi hieman rakkautta, niin kuuli hän heti lausuttavan sanan, joka epäsuorasti, mutta silti selvästi viittasi hänen kutsumuksensa valintaan. Verhotuin sanoin annettiin hänen ymmärtää, että hänellä oli yksi ainoa keino jälleen saavuttaa perheen suosiollisuus. </note>
        <note xml:id="finnish_1910_cap9-n178" type="comm" target="quarantana/cap9.xml#c9_15668" targetEnd="quarantana/cap9.xml#c9_15714">Silloin hän, joka ei siitä huolinut näillä ehdoilla, huomasi, että hänen oli pakko peräytyä ja luopua nauttimasta pienimmistäkin hyväntahtoisuuden merkeistä, joita hän niin suuresti oli kaihonnut, ja alistua maanpakolaisuuden kohtaloonsa. Ja hän pysyi siinä lisäksi jonkunmoisen syyllisyyden varjon peittämänä. </note>
        <note xml:id="finnish_1910_cap9-n179" type="comm" target="quarantana/cap9.xml#c9_15715" targetEnd="quarantana/cap9.xml#c9_15741">Näin tuskalliset olot muodostivat räikeän vastakohdan niille hymyileville harhakuville, jotka niin suuresti olivat täyttäneet Gertruden mielen ja joita hän vielä salaa mielessään silmäili. </note>
        <note xml:id="finnish_1910_cap9-n180" type="comm" target="quarantana/cap9.xml#c9_15742" targetEnd="quarantana/cap9.xml#c9_15766">Hän oli toivonut, ylen loistavassa ja usein vieraiden täyttämässä kodissaan saavansa todellisuudessa nauttia ainakin muutamista uneksimistaan kauniista seikoista; mutta hänen pettymyksensä oli täydellinen. </note>
        <note xml:id="finnish_1910_cap9-n181" type="comm" target="quarantana/cap9.xml#c9_15767" targetEnd="quarantana/cap9.xml#c9_15802">Hän oli vallan yhtä ankarasti ja keskeytymättä suljettuna isänsä kodissa kuin luostarissa. Kävelyistä ulkoilmassa ei ollut puhettakaan, ja katettu käytävä, joka hänen isänsä talosta johti lähellä olevaan kirkkoon, riisti häneltä sen ainoankin tilaisuuden, joka hänellä olisi ollut hieman jaloitella kadulla. </note>
        <note xml:id="finnish_1910_cap9-n182" type="comm" target="quarantana/cap9.xml#c9_15803" targetEnd="quarantana/cap9.xml#c9_15814">Hänen seuransa oli vakavampaa, harvalukuisempaa ja yksitoikkoisempaa kuin luostarissa. </note>
        <note xml:id="finnish_1910_cap9-n183" type="comm" target="quarantana/cap9.xml#c9_15815" targetEnd="quarantana/cap9.xml#c9_15839">Joka kerta kun ilmoitettiin vieraiden tuloa, Gertruden täytyi kiivetä yläkertaan ja sulkeutua vanhojen palvelijattarien huoneeseen; siellä hänen täytyi syödä ateriansakin, joka kerta kun oli kemut. </note>
        <note xml:id="finnish_1910_cap9-n184" type="comm" target="quarantana/cap9.xml#c9_15840" targetEnd="quarantana/cap9.xml#c9_15916">Palvelijat noudattivat käytöksessään ja puheissaan isäntäväen esimerkkiä. Gertrude, joka luonteensa mukaisesti kernaasti olisi kohdellut heitä huolimattoman ylpeästi, olisi pakollisessa asemassaan toivonut, että he olisivat antaneet hänelle joitakin hyväntahtoisuuden merkkejä, alentuen niitä heiltä kerjäämäänkin, ja tunsi itsensä nöyryytetyksi ja kahta masentuneemmaksi huomatessaan näiden vastaavan ilmeisen välinpitämättömästi, joskin muodollista lievää kohteliaisuutta osoittaen. </note>
        <note xml:id="finnish_1910_cap9-n185" type="comm" target="quarantana/cap9.xml#c9_15917" targetEnd="quarantana/cap9.xml#c9_15939">Näin ollen ei häneltä jäänyt huomaamatta, että muuan nuori kamaripalvelija, joka erosi kaikista muista, osoitti hänelle vallan erityistä kunnioitusta ja myötätuntoisuutta. </note>
        <note xml:id="finnish_1910_cap9-n186" type="comm" target="quarantana/cap9.xml#c9_15940" targetEnd="quarantana/cap9.xml#c9_15971">Tämän nuorukaisen käytöstapa vastasi Gertruden mielestä enimmin hänen mielikuvituksiensa luomia oloja ja niiden ihanteellisten olentojen menettelyä, joilla oli täyttänyt mielikuvituksensa. </note>
        <note xml:id="finnish_1910_cap9-n187" type="comm" target="quarantana/cap9.xml#c9_15972" targetEnd="quarantana/cap9.xml#c9_16016">Vähitellen huomattiin jotain outoa nuoren neitosen tavoissa: levollisuutta ja mielenkiihoitusta, jotka eivät olleet hänelle ominaisia, sellaista ryhtiä, jota havaitaan henkilöllä, mikä on löytänyt jotain mieltäkiinnittävää, mitä tahtoisi katsella joka hetki eikä antaa toisten katsella. </note>
        <note xml:id="finnish_1910_cap9-n188" type="comm" target="quarantana/cap9.xml#c9_16017" targetEnd="quarantana/cap9.xml#c9_16055">Häntä pidettiin entistä enemmän silmällä: Mistähän tuo kaikki johtuikaan? Eräänä aamuna muuan kamarineiti yllätti hänet hetkenä, jolloin hän salaa taittoi kokoon paperiliuskaa, mille hänen olisi ollut parasta olla mitään kirjoittamatta. </note>
        <note xml:id="finnish_1910_cap9-n189" type="comm" target="quarantana/cap9.xml#c9_16056" targetEnd="quarantana/cap9.xml#c9_16075">Kamarineiti osasi muutamilla viekkailla tempuilla saada tuon paperin käsiinsä, mistä se siirtyi ruhtinaan käsiin. </note>
        <note xml:id="finnish_1910_cap9-n190" type="comm" target="quarantana/cap9.xml#c9_16076" targetEnd="quarantana/cap9.xml#c9_16101">Gertruden pelkoa, hänen kuullessaan isänsä askeleita, ei saata kertoa eikä kuvitella. Olihan se isä, jonka hän hyvin tunsi, olihan hän närkästynyt, ja hän, Gertrude, tunsi itsensä syylliseksi. </note>
        <note xml:id="finnish_1910_cap9-n191" type="comm" target="quarantana/cap9.xml#c9_16102" targetEnd="quarantana/cap9.xml#c9_16126">Mutta nähdessään hänen ilmestyvän siihen eteensä kulmakarvat rypistyneinä ja tuo kirje kädessä, ei luostari tuntunut hänestä kyllin turvalliselta pakopaikalta; sata syltä maan alle hän olisi tahtonut vajota. </note>
        <note xml:id="finnish_1910_cap9-n192" type="comm" target="quarantana/cap9.xml#c9_16127" targetEnd="quarantana/cap9.xml#c9_16183">Nuhdesaarna ei ollut pitkä, mutta kahta hirvittävämpi. Rangaistus, joka hänelle heti määrättiin, oli siinä, että hänet suljettiin tuohon huoneeseen sen naisen valvonnan alaiseksi, joka oli tehnyt ilmiannon. Mutta tämä oli vaan valmistusta, väliaikaista järjestelyä. Uhan ja viittausten muodossa saatettiin hänen tietoonsa, että häntä odotti salaperäinen, outo, ja juuri senvuoksi vielä pelättävämpi rangaistus. </note>
        <note xml:id="finnish_1910_cap9-n193" type="comm" target="quarantana/cap9.xml#c9_16184" targetEnd="quarantana/cap9.xml#c9_16208">Luonnollisesti nuori kamaripalvelija heti ajettiin pois talosta. Ja häntäkin uhattiin jollakin hirvittävällä rangaistuksella, jos hän ikinä rohkenisi avata suutansa tämän seikkailun suhteen. </note>
        <note xml:id="finnish_1910_cap9-n194" type="comm" target="quarantana/cap9.xml#c9_16209" targetEnd="quarantana/cap9.xml#c9_16233">Teroittaessaan tätä hänen mieleensä, ruhtinas antoi hänelle kaksi juhlallista korvapuustia, liittääkseen tämän seikkailun yhteyteen muiston, joka oli nuorukaiselta vievä kaiken halun siitä kerskailla. </note>
        <note xml:id="finnish_1910_cap9-n195" type="comm" target="quarantana/cap9.xml#c9_16234" targetEnd="quarantana/cap9.xml#c9_16257">Verukkeen löytäminen kamaripalvelijan karkoituksen selittämiseksi ei ollut vaikeata; mitä nuoreen neitoseen tulee, sanottiin hänen olevan pahoinvoipana. </note>
        <note xml:id="finnish_1910_cap9-n196" type="comm" target="quarantana/cap9.xml#c9_16258" targetEnd="quarantana/cap9.xml#c9_16293">Gertrude jäi siis alakuloisuutensa, häpeänsä, tunnontuskiensa ja tulevaisuuden kammon valtoihin, seuranaan tuo nainen, jota vihasi hairahduksensa todistajana ja alennustilansa aiheuttajana. </note>
        <note xml:id="finnish_1910_cap9-n197" type="comm" target="quarantana/cap9.xml#c9_16294" targetEnd="quarantana/cap9.xml#c9_16323">Tämä nainen taas puolestaan vihasi Gertrudea, jonka tähden hänen oli pakko epämääräisen pitkänä aikana viettää vanginvartijan kiusallista elämää ja säilyttää vaarallista salaisuutta. </note>
        <note xml:id="finnish_1910_cap9-n198" type="comm" target="quarantana/cap9.xml#c9_16324" targetEnd="quarantana/cap9.xml#c9_16356">Näiden tunteiden aiheuttama ensi sekasorto lieveni vähitellen. Mutta aikaa myöten jokainen niistä palasi Gertruden mieleen, suureni siinä ja juurtui siihen häntä entistä selvemmin ja varmemmin kiduttaen. </note>
        <note xml:id="finnish_1910_cap9-n199" type="comm" target="quarantana/cap9.xml#c9_16357" targetEnd="quarantana/cap9.xml#c9_16365">Mikä saattoikaan olla tuo arvoituksellisesti uhkaava rangaistus? </note>
        <note xml:id="finnish_1910_cap9-n200" type="comm" target="quarantana/cap9.xml#c9_16366" targetEnd="quarantana/cap9.xml#c9_16380">Moninaisina ja vaihtelevina niitä tarjoutui lakkaamatta Gertruden hehkuvalle ja kokemattomalle mielikuvitukselle. </note>
        <note xml:id="finnish_1910_cap9-n201" type="comm" target="quarantana/cap9.xml#c9_16381" targetEnd="quarantana/cap9.xml#c9_16419">Todennäköisimmältä hänestä tuntui se, että hänet vietäisiin takaisin Monzan luostariin, että hän ei enää ilmestyisi sinne "aatelisneitona", vaan rikollisena, ja että häntä siellä pidettäisiin vankina, Herra tiesi kuinka kauan ja millaisen kohtelun alaisena! </note>
        <note xml:id="finnish_1910_cap9-n202" type="comm" target="quarantana/cap9.xml#c9_16420" targetEnd="quarantana/cap9.xml#c9_16439">Kaikkein katkerinta tässä olettamassa, joka jo itsessään oli katkera, oli häpeän tunne. </note>
        <note xml:id="finnish_1910_cap9-n203" type="comm" target="quarantana/cap9.xml#c9_16440" targetEnd="quarantana/cap9.xml#c9_16505">Tuon onnettoman kirjeen lauseet, sanat ja pilkut palasivat toistamiseen hänen mieleensä; ja hän ajatteli, että ne oli nähnyt ja tarkastanut vallan odottamaton lukija, joka suuresti erosi siitä, jolle kirje oli tarkoitettu. Hän kuvitteli mielessään, että tuo kirje oli saattanut joutua hänen äitinsäkin tai veljensä tai vielä toistenkin luettavaksi; ja tämän häpeän rinnalla hänestä kaikki muu tuntui vähäpätöiseltä. </note>
        <note xml:id="finnish_1910_cap9-n204" type="comm" target="quarantana/cap9.xml#c9_16506" targetEnd="quarantana/cap9.xml#c9_16547">Sen nuorukaisen kuva, joka oli ollut koko selkkauksen alkusyy, vaivasi sekin vangin tavoin pidetyn tyttö paran mieltä; ja epäilemättä tämä kuva teki eriskummallisen vaikutuksen noiden muiden siitä suuresti eroavien, vakavien, kylmien ja uhkaavien henkilövaikutelmien parissa. </note>
        <note xml:id="finnish_1910_cap9-n205" type="comm" target="quarantana/cap9.xml#c9_16548" targetEnd="quarantana/cap9.xml#c9_16592">Mutta senvuoksi, ettei voinut eristää tuota yhtä kuvaa noista muista ja ettei hetkeksikään voinut palata noihin pian haihtuneisiin onnenhetkiin, ilman että heti hänen eteensä ilmaantuivat niiden aiheuttamat nykyiset surut, hän koetti vähitellen poistaa niitä mielikuvituksestaan ja muististaan ja vieroittua niistä pois. </note>
        <note xml:id="finnish_1910_cap9-n206" type="comm" target="quarantana/cap9.xml#c9_16593" targetEnd="quarantana/cap9.xml#c9_16619">Eipä hän enää pitkältä eikä kernaasti viipynyt näissä aikaisempien unelmiensa iloisissa ja loistavissa haaveiluissa; ne olivat liian päinvastaiset tosioloille ja kaikille tulevaisuuden odotuksille. </note>
        <note xml:id="finnish_1910_cap9-n207" type="comm" target="quarantana/cap9.xml#c9_16620" targetEnd="quarantana/cap9.xml#c9_16647">Ainoa tyyssija, mistä Gertrude saattoi toivoa levollisuutta ja kunniallista oloa, joka ei ollut mikään tuulentupa, oli luostari, silloin kun hän teki päätöksensä elinajakseen siihen sulkeutua. </note>
        <note xml:id="finnish_1910_cap9-n208" type="comm" target="quarantana/cap9.xml#c9_16648" targetEnd="quarantana/cap9.xml#c9_16668">Sellainen päätös — sitä hän ei voinut epäilläkään, olisi selvittänyt kaikki epäsuhtaisuudet, maksanut kaikki velat ja silmänräpäyksessä muuttanut hänen tilansa. </note>
        <note xml:id="finnish_1910_cap9-n209" type="comm" target="quarantana/cap9.xml#c9_16669" targetEnd="quarantana/cap9.xml#c9_16715">Tätä tuumaa vastaan nousi tosin koko hänen elämänsä suunnitelma; mutta ajat olivat muuttuneet. Mutta ajatellessaan sitä kuilua, johon oli uponnut, ja verratessaan muutamina hetkinä tuntemaansa pelkoa juhlitun, kunnioitetun ja määräysvaltaisen nunnan asemaan, luostari tuntui hänestä paratiisilta. </note>
        <note xml:id="finnish_1910_cap9-n210" type="comm" target="quarantana/cap9.xml#c9_16716" targetEnd="quarantana/cap9.xml#c9_16774">Kaksi hyvin erilaista tunnetta lisäksi aika-ajoin lievensi hänen vanhaa vastenmielisyyttään luostaria kohtaan; nimittäin milloin hänen hairahduksensa synnyttämät tunnonvaivat ja haaveellinen hartauden tunne, milloin taas ylpeys, mitä loukkasi ja katkeroitti vanginvartijattarensa käytöstapa, jota naista Gertrude, totta puhuen, usein kiihoitti; tämä nainen milloin kosti peloittamalla Gertrudea uhatulla rangaistuksella, milloin taas pani hänet häpeämään hairahdustaan. </note>
        <note xml:id="finnish_1910_cap9-n211" type="comm" target="quarantana/cap9.xml#c9_16775" targetEnd="quarantana/cap9.xml#c9_16788">Kun tuo nainen taas toiste tahtoi osoittautua hyväntahtoiseksi, hän muuttui holhoilevan suojelevaksi, mikä oli vielä vastenmielisempää kuin hänen loukkauksensa. </note>
        <note xml:id="finnish_1910_cap9-n212" type="comm" target="quarantana/cap9.xml#c9_16789" targetEnd="quarantana/cap9.xml#c9_16835">Näissä eri tilaisuuksissa Gertruden toivo päästä tämän naisen kynsistä sekä kohota asemaan, joka oli yläpuolella hänen vihaansa ja sääliänsä — tämä alituinen toivo tuli niin voimakkaaksi, että se teki hänen mielestään siedettäväksi joka seikan, mikä saattoi viedä tuon toivon perille. </note>
        <note xml:id="finnish_1910_cap9-n213" type="comm" target="quarantana/cap9.xml#c9_16836" targetEnd="quarantana/cap9.xml#c9_16885">Neljän tai viiden pitkän vankilapäivän kuluttua Gertrude eräänä aamuna tuntien tavatonta kyllästymistä ja epätoivoa vartijattarensa tavanmukaisen kohtelun vuoksi, piilottautui yhteen huoneen soppeen ja jäi siihen hetkeksi peittäen käsillä kasvonsa raivoansa hillitäkseen. </note>
        <note xml:id="finnish_1910_cap9-n214" type="comm" target="quarantana/cap9.xml#c9_16886" targetEnd="quarantana/cap9.xml#c9_16901">Silloin hän tunsi voimakasta tarvetta nähdä toisia kasvoja, kuulla toisia ääniä ja kokea toisenlaista kohtelua. </note>
        <note xml:id="finnish_1910_cap9-n215" type="comm" target="quarantana/cap9.xml#c9_16902" targetEnd="quarantana/cap9.xml#c9_16912">Hän ajatteli isäänsä, perhettänsä; mutta hänen ajatuksensa peräytyi pelästyneenä kauas heistä. </note>
        <note xml:id="finnish_1910_cap9-n216" type="comm" target="quarantana/cap9.xml#c9_16913" targetEnd="quarantana/cap9.xml#c9_16932">Mutta hänen mieleensä johtui, että riippui hänestä saada heidät jälleen ystävikseen; ja tämä herätti hänessä äkillistä iloa. </note>
        <note xml:id="finnish_1910_cap9-n217" type="comm" target="quarantana/cap9.xml#c9_16933" targetEnd="quarantana/cap9.xml#c9_16948">Tätä iloa seurasi suuri mielenhämmennys ja omituinen hairahduksensa katuminen sekä yhtä voimakas halu sitä sovittaa. </note>
        <note xml:id="finnish_1910_cap9-n218" type="comm" target="quarantana/cap9.xml#c9_16949" targetEnd="quarantana/cap9.xml#c9_16967">Tosin ei hänen tahtonsa vielä ollut kokonaan kiintynyt päätökseen, mutta koskaan ennen hän ei ollut sitä niin voimakkaasti ajatellut. </note>
        <note xml:id="finnish_1910_cap9-n219" type="comm" target="quarantana/cap9.xml#c9_16968" targetEnd="quarantana/cap9.xml#c9_17009">Hän nousi ja meni pöydän ääreen, tarttui tuohon kohtalonomaiseen kynään ja kirjoitti isälleen kirjeen täynnä innostusta ja mielenmasennusta, surumielisyyttä ja toivehikkaisuutta, rukoillen anteeksiantoa ja osoittaen olevansa epämääräisesti valmis kaikkeen mitä anteeksiantaja ikinä suvaitsi vaatia. </note>
      </p>
</div>
    </body>
  </text>
</TEI>