<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap37">
        <note xml:id="ukrainian_1982_cap37-n1" type="comm" target="quarantana/cap37.xml#c37_10001" targetEnd="quarantana/cap37.xml#c37_10063">І справді, не встиг Ренцо вийти з лазарету й звернути праворуч, аби розшукати стежку, що вранці привела його до міських стін, як почали падати поодинокі краплі дощу, великі й важкі; вдаряючись об білу суху дорогу, вони відскакували від неї, здіймаючи легенькі хмарки пилу; за хвилину краплі посипались рясніше, і не встиг Ренцо вийти на стежку, як уже періщив дощ. </note>
        <note xml:id="ukrainian_1982_cap37-n2" type="comm" target="quarantana/cap37.xml#c37_10064" targetEnd="quarantana/cap37.xml#c37_10116">Замість непокоїтись, Ренцо купався в тих потоках, тішачись раптовою свіжістю, шелестом трави та листя, тремтливих, блискучих від водяних крапель, знов позеленілих; він дихав на повні груди, і в цій зміні погоди ще дужче відчув ту зміну, яка відбулась у його власній долі. </note>
        <note xml:id="ukrainian_1982_cap37-n3" type="comm" target="quarantana/cap37.xml#c37_10117" targetEnd="quarantana/cap37.xml#c37_10212">Та це відчуття було б яскравіше й повніше, якби Ренцо міг знати про те, що станеться кілька днів згодом: адже ця злива забрала з собою й заразу. Після неї лазарет хоч і не зміг повернути до життя всіх своїх пацієнтів, та все ж перестав поглинати нових. Через тиждень знов повідчинялися двері будинків і крамниць, про карантин майже забули, а від чуми лишилися де-не-де тільки дрібні сліди, які завжди зостаються на якийсь час після такого лиха. </note>
        <note xml:id="ukrainian_1982_cap37-n4" type="comm" target="quarantana/cap37.xml#c37_10213" targetEnd="quarantana/cap37.xml#c37_10264">Отож наш подорожній пішов весело, не задумуючись, де, коли і як влаштуватися на ночівлю,— і чи потрібна вона йому взагалі,— так він поспішав уперед, прагнучи якнайскоріше дістатися до рідного села, щоб поговорити з ким-небудь, про все розповісти, а головне, чимшвидше вирушити до Пастуро на пошуки Аньєзе. </note>
        <note xml:id="ukrainian_1982_cap37-n5" type="comm" target="quarantana/cap37.xml#c37_10265" targetEnd="quarantana/cap37.xml#c37_10296">Він ішов, геть згубивши голову від подій цього дня. Та над усіма тими прикростями, жахами та небезпеками весь час панувала одна радісна думка: «Я знайшов її; вона здорова; вона моя!» </note>
        <note xml:id="ukrainian_1982_cap37-n6" type="comm" target="quarantana/cap37.xml#c37_10297" targetEnd="quarantana/cap37.xml#c37_10328">І тоді Ренцо починав стрибати так, аж бризки летіли від нього на всі боки, як від пуделя, що виліз із води; іноді він удовольнявся легким потиранням рук і йшов далі ще веселіше, ніж доти. </note>
        <note xml:id="ukrainian_1982_cap37-n7" type="comm" target="quarantana/cap37.xml#c37_10329" targetEnd="quarantana/cap37.xml#c37_10382">Дивлячись на дорогу, він пригадував, те, про що думав тут напередодні вранці, коли прямував до Мілана, але з особливим задоволенням пригадував саме ті думки, які він тоді марно намагався відігнати від себе: сумніви щодо того, чи вдасться знайти її, а якщо вдасться, то чи жива вона серед такої сили мертвих і присмертних! «І ось я знайшов її живу!» — радів він. </note>
        <note xml:id="ukrainian_1982_cap37-n8" type="comm" target="quarantana/cap37.xml#c37_10383" targetEnd="quarantana/cap37.xml#c37_10437">Подумки Ренцо переносився до найстрашніших хвилин того дня, уявляв себе з дверним молотком у руках: чи там вона, чи ні? І раптом невтішлива відповідь, а згодом — напад зграї божевільних негідників. Далі — лазарет, ціле людське море, і там він захотів знайти її! </note>
        <note xml:id="ukrainian_1982_cap37-n9" type="comm" target="quarantana/cap37.xml#c37_10438" targetEnd="quarantana/cap37.xml#c37_10440">І таки знайшов! </note>
        <note xml:id="ukrainian_1982_cap37-n10" type="comm" target="quarantana/cap37.xml#c37_10441" targetEnd="quarantana/cap37.xml#c37_10466">Ренцо пригадував ту мить, коли скінчився хід одужуючих; що то була за мить! Яке горе, коли й там її не виявилось! А тепер йому геть усе байдуже. </note>
        <note xml:id="ukrainian_1982_cap37-n11" type="comm" target="quarantana/cap37.xml#c37_10467" targetEnd="quarantana/cap37.xml#c37_10471">А це жіноче відділення. </note>
        <note xml:id="ukrainian_1982_cap37-n12" type="comm" target="quarantana/cap37.xml#c37_10472" targetEnd="quarantana/cap37.xml#c37_10486">І там, за тим куренем, коли він зовсім цього не чекав, пролунав раптом голос, її голос! </note>
        <note xml:id="ukrainian_1982_cap37-n13" type="comm" target="quarantana/cap37.xml#c37_10487" targetEnd="quarantana/cap37.xml#c37_10490">І потім — побачив її, побачив на ногах! Ну, а далі? </note>
        <note xml:id="ukrainian_1982_cap37-n14" type="comm" target="quarantana/cap37.xml#c37_10491" targetEnd="quarantana/cap37.xml#c37_10503">Адже залишався ще отой нерозв'язаний вузол обітниці, затягнений тугіше, ніж будь-коли. </note>
        <note xml:id="ukrainian_1982_cap37-n15" type="comm" target="quarantana/cap37.xml#c37_10504" targetEnd="quarantana/cap37.xml#c37_10506">Тепер і його розв'язано. </note>
        <note xml:id="ukrainian_1982_cap37-n16" type="comm" target="quarantana/cap37.xml#c37_10507" targetEnd="quarantana/cap37.xml#c37_10527">Та й ненависть до дона Родріго, ця вічна злоба, яка загострювала всяке горе й отруювала всі радості, теж зникла... </note>
        <note xml:id="ukrainian_1982_cap37-n17" type="comm" target="quarantana/cap37.xml#c37_10528" targetEnd="quarantana/cap37.xml#c37_10559">Але піднесений настрій помітно псувала непевність у долі Аньєзе, сумне передчуття щодо падре Крістофоро і, нарешті, свідомість того, що чума ще в повному розпалі. </note>
        <note xml:id="ukrainian_1982_cap37-n18" type="comm" target="quarantana/cap37.xml#c37_10560" targetEnd="quarantana/cap37.xml#c37_10570">Надвечір Ренцо прибув до Сесто. Злива, здавалось, і не збиралася вщухати. </note>
        <note xml:id="ukrainian_1982_cap37-n19" type="comm" target="quarantana/cap37.xml#c37_10571" targetEnd="quarantana/cap37.xml#c37_10592">Проте юнак, хоч і промоклий до кісток, почував себе бадьоріше, ніж будь-коли; він знав, що тепер важко знайти притулок, та ще й маючи такий вигляд, тому він не став навіть і думати про ночівлю. </note>
        <note xml:id="ukrainian_1982_cap37-n20" type="comm" target="quarantana/cap37.xml#c37_10593" targetEnd="quarantana/cap37.xml#c37_10616">Єдине, що його турбувало, це відчуття голоду, бо ж радісний настрій допоміг би йому легко перетравити не тільки убогий суп, яким нещодавно пригощав його капуцин. </note>
        <note xml:id="ukrainian_1982_cap37-n21" type="comm" target="quarantana/cap37.xml#c37_10617" targetEnd="quarantana/cap37.xml#c37_10647">Він роззирнувся на всі боки, чи не видно поблизу пекарні, й побачив її. Після того як пекар, виконавши потрібні маніпуляції, подав йому щипцями два шматки хліба, Ренцо засунув один до кишені, другий — у рот і попростував далі. </note>
        <note xml:id="ukrainian_1982_cap37-n22" type="comm" target="quarantana/cap37.xml#c37_10648" targetEnd="quarantana/cap37.xml#c37_10666">Коли він проходив через Монцу, вже впала ніч. Але йому вдалося знайти ворота, які вивели його на вірну дорогу. </note>
        <note xml:id="ukrainian_1982_cap37-n23" type="comm" target="quarantana/cap37.xml#c37_10667" targetEnd="quarantana/cap37.xml#c37_10692">Іти по ній було гидко й неприємно, бо можете собі уявити, в що вона перетворювалася під час злив. </note>
        <note xml:id="ukrainian_1982_cap37-n24" type="comm" target="quarantana/cap37.xml#c37_10693" targetEnd="quarantana/cap37.xml#c37_10740">Прокладену між двома схилами (як і всі тамтешні дороги, про що ми, напевно, вже згадували в іншому місці), на взірець річкового русла, її тепер можна було б назвати коли й не річкою, то справдешнім стічним ровом. Щокрок траплялися такі ковбані, звідки ледь вдавалося витягати ноги, не кажучи вже про черевики. </note>
        <note xml:id="ukrainian_1982_cap37-n25" type="comm" target="quarantana/cap37.xml#c37_10741" targetEnd="quarantana/cap37.xml#c37_10787">Та Ренцо порався з цим у міру своїх сил, не гарячкуючи, без лайки й досади, бо знав, що кожен крок, хоч би яких він коштував зусиль, просуває його вперед, і що злива колись та вщухне, і що в свій час неодмінно настане день, і що шлях, який він тимчасово долає, буде тоді вже позаду. </note>
        <note xml:id="ukrainian_1982_cap37-n26" type="comm" target="quarantana/cap37.xml#c37_10788" targetEnd="quarantana/cap37.xml#c37_10803">Скажу також, що він думав про це тільки тоді, коли вже був неспроможний думати про щось інше. </note>
        <note xml:id="ukrainian_1982_cap37-n27" type="comm" target="quarantana/cap37.xml#c37_10804" targetEnd="quarantana/cap37.xml#c37_10871">Це йому правило за своєрідну розвагу, бо його думка, напружено працюючи, силкувалася пригадати події минулих сумних років: адже позаду лишилося стільки всяких утруднень, стільки завад, стільки хвилин, коли він уже був готовий покинути всяку надію і вважати все втраченим. І як противага цьому — мрії про зовсім інше майбутнє: зустріч з Лючією, весілля, влаштування господарства, взаємні розповіді про колишні злигодні і розмови про все подальше життя. </note>
        <note xml:id="ukrainian_1982_cap37-n28" type="comm" target="quarantana/cap37.xml#c37_10872" targetEnd="quarantana/cap37.xml#c37_10962">Що він робив, коли перед ним поставали дві дороги? Чи то якесь знання місцевості та слабке присмеркове світло допомагали йому весь час триматися правильного шляху, чи то він угадував його, йдучи навмання,— цього я не зможу вам сказати. Сам він, звичайно розповідаючи свою історію з докладними подробицями і навіть дещо задовго (це змушує нас припускати, що наш анонім чув її з його власних уст і, мабуть, неодноразово),— отож сам він, доходячи до цього місця, казав, що про ту ніч він згадує ніби крізь сон. </note>
        <note xml:id="ukrainian_1982_cap37-n29" type="comm" target="quarantana/cap37.xml#c37_10963" targetEnd="quarantana/cap37.xml#c37_10975">Хоч хай там як, а наприкінці тієї ночі він опинився на березі Адди. </note>
        <note xml:id="ukrainian_1982_cap37-n30" type="comm" target="quarantana/cap37.xml#c37_10976" targetEnd="quarantana/cap37.xml#c37_11024">З неба лило, не вщухаючи, але в якусь мить злива перейшла в дощ, а потім заморосила дрібненька, тиха й рівна мрячка. Високі поріділі хмари вкривали все небо суцільною, але легкою й прозорою пеленою, а тьмяний світанок давав Ренцо змогу роздивитися довкола. </note>
        <note xml:id="ukrainian_1982_cap37-n31" type="comm" target="quarantana/cap37.xml#c37_11025" targetEnd="quarantana/cap37.xml#c37_11039">Трохи далі мріло його село, і те, що він відчув, годі описати. </note>
        <note xml:id="ukrainian_1982_cap37-n32" type="comm" target="quarantana/cap37.xml#c37_11040" targetEnd="quarantana/cap37.xml#c37_11062">Можу тільки сказати, що і гори, і недалеке Резегоне, і вся територія Лекко — все це зробилося для нього любим і близьким. </note>
        <note xml:id="ukrainian_1982_cap37-n33" type="comm" target="quarantana/cap37.xml#c37_11063" targetEnd="quarantana/cap37.xml#c37_11127">Глянувши на самого себе, він пересвідчився, що має дивний вигляд. Щиро кажучи, він уже за своїм самопочуттям здогадувався, який у нього зараз вигляд: одяг перетворився на ганчір'я й поприлипав до тіла, з голови до ніг струменіли потоки, мов із ринви; від пояса до підошов усе злилося в суцільне брудне місиво. </note>
        <note xml:id="ukrainian_1982_cap37-n34" type="comm" target="quarantana/cap37.xml#c37_11128" targetEnd="quarantana/cap37.xml#c37_11158">І якби він міг побачити себе в дзеркало в повний зріст, із розмоклими й обвислими крисами капелюха, з прилиплим до обличчя волоссям, то здався б собі ще смішнішим. </note>
        <note xml:id="ukrainian_1982_cap37-n35" type="comm" target="quarantana/cap37.xml#c37_11159" targetEnd="quarantana/cap37.xml#c37_11197">Що ж до втоми, то, можливо, вона й була, але він її не відчував, а ранкова прохолода після свіжої ночі та дощової купелі тільки бадьорила його й спонукала йти швидше. </note>
        <note xml:id="ukrainian_1982_cap37-n36" type="comm" target="quarantana/cap37.xml#c37_11198" targetEnd="quarantana/cap37.xml#c37_11225">Ось він уже в Пескато; долає останній відтинок шляху понад берегом Адди, кидаючи сумний погляд на Пескареніко; переходить через міст; дорогами й полями швидко добувається до будинку свого гостинного друга. </note>
        <note xml:id="ukrainian_1982_cap37-n37" type="comm" target="quarantana/cap37.xml#c37_11226" targetEnd="quarantana/cap37.xml#c37_11270">Той оце тільки прокинувся й, стоячи в дверях, дивився, яка надворі погода. Він звів очі на цю промоклу до нитки, всуціль заляпану багнюкою постать, скажімо просто, на цього замазуру, водночас такого жвавого й безжурного: в своєму житті друг жодного разу не зустрічав такого непоказного й такого щасливого чоловіка. </note>
        <note xml:id="ukrainian_1982_cap37-n38" type="comm" target="quarantana/cap37.xml#c37_11271" targetEnd="quarantana/cap37.xml#c37_11278">— Ого,— мовив він,— то ти вже тут? У таку негоду? </note>
        <note xml:id="ukrainian_1982_cap37-n39" type="comm" target="quarantana/cap37.xml#c37_11279" targetEnd="quarantana/cap37.xml#c37_11280">Ну то як справи? </note>
        <note xml:id="ukrainian_1982_cap37-n40" type="comm" target="quarantana/cap37.xml#c37_11281" targetEnd="quarantana/cap37.xml#c37_11288">— Вона жива,— вигукнув Ренцо,— жива! </note>
        <note xml:id="ukrainian_1982_cap37-n41" type="comm" target="quarantana/cap37.xml#c37_11289" targetEnd="quarantana/cap37.xml#c37_11289">— Здорова? </note>
        <note xml:id="ukrainian_1982_cap37-n42" type="comm" target="quarantana/cap37.xml#c37_11290" targetEnd="quarantana/cap37.xml#c37_11293">— Видужала, і це набагато краще. </note>
        <note xml:id="ukrainian_1982_cap37-n43" type="comm" target="quarantana/cap37.xml#c37_11294" targetEnd="quarantana/cap37.xml#c37_11303">До самої смерті дякуватиму за це Господові й Мадонні. </note>
        <note xml:id="ukrainian_1982_cap37-n44" type="comm" target="quarantana/cap37.xml#c37_11304" targetEnd="quarantana/cap37.xml#c37_11313">Ну й справи, страшні справи! Потім тобі все розповім. </note>
        <note xml:id="ukrainian_1982_cap37-n45" type="comm" target="quarantana/cap37.xml#c37_11314" targetEnd="quarantana/cap37.xml#c37_11317">— Та й вигляд же в тебе! </note>
        <note xml:id="ukrainian_1982_cap37-n46" type="comm" target="quarantana/cap37.xml#c37_11318" targetEnd="quarantana/cap37.xml#c37_11320">— А що — гарний? </note>
        <note xml:id="ukrainian_1982_cap37-n47" type="comm" target="quarantana/cap37.xml#c37_11321" targetEnd="quarantana/cap37.xml#c37_11338">— Мабуть, як викрутити воду з твоєї верхньої половини, то можна вимити всю нижню. </note>
        <note xml:id="ukrainian_1982_cap37-n48" type="comm" target="quarantana/cap37.xml#c37_11339" targetEnd="quarantana/cap37.xml#c37_11347">Ну, постривай, постривай, ось я зараз запалю вогонь. </note>
        <note xml:id="ukrainian_1982_cap37-n49" type="comm" target="quarantana/cap37.xml#c37_11348" targetEnd="quarantana/cap37.xml#c37_11351">— Що ж, я не проти. </note>
        <note xml:id="ukrainian_1982_cap37-n50" type="comm" target="quarantana/cap37.xml#c37_11352" targetEnd="quarantana/cap37.xml#c37_11361">Знаєш, де мене заскочила злива? За самісінькими ворітьми лазарету. </note>
        <note xml:id="ukrainian_1982_cap37-n51" type="comm" target="quarantana/cap37.xml#c37_11362" targetEnd="quarantana/cap37.xml#c37_11372">Та пусте! У погоди свої справи, а в мене — свої. </note>
        <note xml:id="ukrainian_1982_cap37-n52" type="comm" target="quarantana/cap37.xml#c37_11373" targetEnd="quarantana/cap37.xml#c37_11404">Друг пішов і повернувся з двома оберемками хмизу. Один він поклав долі, другий — в плиту і з допомогою залишених звечора вуглинок швидко розпалив жаркий вогонь. </note>
        <note xml:id="ukrainian_1982_cap37-n53" type="comm" target="quarantana/cap37.xml#c37_11405" targetEnd="quarantana/cap37.xml#c37_11432">Тим часом Ренцо зняв капелюха й, струснувши ним двічі-тричі, кинув додолу. Не так легко було стягти з себе куртку. </note>
        <note xml:id="ukrainian_1982_cap37-n54" type="comm" target="quarantana/cap37.xml#c37_11433" targetEnd="quarantana/cap37.xml#c37_11471">Потім витяг з кишені штанів ножа. Піхви виявились зовсім зіпсованими, ніби перебували тривалий час у воді. Він поклав їх на лавку й сказав: — Їм теж добре дісталося, але зате який дощ, дяка творцеві! </note>
        <note xml:id="ukrainian_1982_cap37-n55" type="comm" target="quarantana/cap37.xml#c37_11472" targetEnd="quarantana/cap37.xml#c37_11475">А я ж був от-от... </note>
        <note xml:id="ukrainian_1982_cap37-n56" type="comm" target="quarantana/cap37.xml#c37_11476" targetEnd="quarantana/cap37.xml#c37_11483">Потім розповім тобі.— І Ренцо потирав руки.— Тепер зроби мені ще одну ласку. </note>
        <note xml:id="ukrainian_1982_cap37-n57" type="comm" target="quarantana/cap37.xml#c37_11484" targetEnd="quarantana/cap37.xml#c37_11509">Пам'ятаєш, я залишив у тебе нагорі в світлиці клуночок? Сходи-но принеси його, бо ж доки висохне моя одіж... </note>
        <note xml:id="ukrainian_1982_cap37-n58" type="comm" target="quarantana/cap37.xml#c37_11510" targetEnd="quarantana/cap37.xml#c37_11534">Повернувшися з клуночком, друг сказав: — Думаю, ти не проти й попоїсти. Щодо пиття, то, гадаю, цього тобі в дорозі не бракувало, а от їжі... </note>
        <note xml:id="ukrainian_1982_cap37-n59" type="comm" target="quarantana/cap37.xml#c37_11535" targetEnd="quarantana/cap37.xml#c37_11553">— Пізно звечора я встиг купити хліба, але, щиро кажучи, лише трохи під'їв. </note>
        <note xml:id="ukrainian_1982_cap37-n60" type="comm" target="quarantana/cap37.xml#c37_11554" targetEnd="quarantana/cap37.xml#c37_11585">— То я тобою займуся,— сказав друг. Він налив у казанок води, підвісив його на ланцюг і докинув: — Піду подою козу, а коли повернуся з молоком, вода якраз закипить, і ми приготуємо добру поленту. </note>
        <note xml:id="ukrainian_1982_cap37-n61" type="comm" target="quarantana/cap37.xml#c37_11586" targetEnd="quarantana/cap37.xml#c37_11591">А ти тут поки що хазяйнуй сам. </note>
        <note xml:id="ukrainian_1982_cap37-n62" type="comm" target="quarantana/cap37.xml#c37_11592" targetEnd="quarantana/cap37.xml#c37_11616">Зоставшись наодинці, Ренцо з великим зусиллям познімав із себе решту одежі, яка просто-таки поприлипала до тіла. Добре обтершись, він перевдягся з голови до ніг. </note>
        <note xml:id="ukrainian_1982_cap37-n63" type="comm" target="quarantana/cap37.xml#c37_11617" targetEnd="quarantana/cap37.xml#c37_11630">Тут повернувся друг і почав поратися біля казанка. Ренцо сів, чекаючи сніданку. </note>
        <note xml:id="ukrainian_1982_cap37-n64" type="comm" target="quarantana/cap37.xml#c37_11631" targetEnd="quarantana/cap37.xml#c37_11641">— Тепер я відчуваю втому,— сказав він,— та й добрячий шмат дороги я відміряв. </note>
        <note xml:id="ukrainian_1982_cap37-n65" type="comm" target="quarantana/cap37.xml#c37_11642" targetEnd="quarantana/cap37.xml#c37_11645">Однак усе це пусте. </note>
        <note xml:id="ukrainian_1982_cap37-n66" type="comm" target="quarantana/cap37.xml#c37_11646" targetEnd="quarantana/cap37.xml#c37_11656">Дня не вистачить, щоб розповісти, що зробилося з Міланом! </note>
        <note xml:id="ukrainian_1982_cap37-n67" type="comm" target="quarantana/cap37.xml#c37_11657" targetEnd="quarantana/cap37.xml#c37_11666">Це треба бачити навіч, помацати власноручно. </note>
        <note xml:id="ukrainian_1982_cap37-n68" type="comm" target="quarantana/cap37.xml#c37_11667" targetEnd="quarantana/cap37.xml#c37_11674">Від таких речей сам собі робишся огидним. </note>
        <note xml:id="ukrainian_1982_cap37-n69" type="comm" target="quarantana/cap37.xml#c37_11675" targetEnd="quarantana/cap37.xml#c37_11688">Я навіть скажу, що ця купіль була для мене бажаною. </note>
        <note xml:id="ukrainian_1982_cap37-n70" type="comm" target="quarantana/cap37.xml#c37_11689" targetEnd="quarantana/cap37.xml#c37_11698">І що ці синьйори там збиралися зробити зі мною! </note>
        <note xml:id="ukrainian_1982_cap37-n71" type="comm" target="quarantana/cap37.xml#c37_11699" targetEnd="quarantana/cap37.xml#c37_11699">Почуєш, зачекай. </note>
        <note xml:id="ukrainian_1982_cap37-n72" type="comm" target="quarantana/cap37.xml#c37_11700" targetEnd="quarantana/cap37.xml#c37_11705">Та якби ти тільки бачив лазарет! </note>
        <note xml:id="ukrainian_1982_cap37-n73" type="comm" target="quarantana/cap37.xml#c37_11706" targetEnd="quarantana/cap37.xml#c37_11710">Є від чого розгубитися в тій безодні страждань. </note>
        <note xml:id="ukrainian_1982_cap37-n74" type="comm" target="quarantana/cap37.xml#c37_11711" targetEnd="quarantana/cap37.xml#c37_11714">Але досить. Потім розповім тобі все... </note>
        <note xml:id="ukrainian_1982_cap37-n75" type="comm" target="quarantana/cap37.xml#c37_11715" targetEnd="quarantana/cap37.xml#c37_11743">Вона живісінька, і приїде сюди, і буде моєю дружиною, і ти неодмінно повинен бути в свідках, і ми,— чума не чума,— бодай кілька годин повеселимося. </note>
        <note xml:id="ukrainian_1982_cap37-n76" type="comm" target="quarantana/cap37.xml#c37_11744" targetEnd="quarantana/cap37.xml#c37_11825">Між іншим, Ренцо дотримав даної своєму другові обіцянки й розповів йому про все бачене. Часу вистачало, бо дощ ішов не вщухаючи і друг просидів цілий день дома, то присідаючи біля гостя, то пораючись коло невеликого чану та барильця й займаючись усякими іншими роботами, пов'язаними зі скорим збиранням винограду. У всьому цьому Ренцо неодмінно допомагав йому, бо, за його власними словами, юнак належав до тих, хто стомлюється більше від неробства, ніж від роботи. </note>
        <note xml:id="ukrainian_1982_cap37-n77" type="comm" target="quarantana/cap37.xml#c37_11826" targetEnd="quarantana/cap37.xml#c37_11851">Проте він, не втримавшись, сходив до будинку Аньєзе, щоб подивитися на заповітне віконце й потерти руки від задоволення. </note>
        <note xml:id="ukrainian_1982_cap37-n78" type="comm" target="quarantana/cap37.xml#c37_11852" targetEnd="quarantana/cap37.xml#c37_11863">Повернувся ніким не помічений, відразу вклався спати. </note>
        <note xml:id="ukrainian_1982_cap37-n79" type="comm" target="quarantana/cap37.xml#c37_11864" targetEnd="quarantana/cap37.xml#c37_11883">Встав удосвіта і, побачивши, що дощ ущух, хоч і не зовсім прояснилося, вирушив у дорогу до Пастуро. </note>
        <note xml:id="ukrainian_1982_cap37-n80" type="comm" target="quarantana/cap37.xml#c37_11884" targetEnd="quarantana/cap37.xml#c37_11905">Було ще рано, коли він прийшов туди: адже бажання чимскоріше добутися до кінця він мав не менше, ніж читач. </note>
        <note xml:id="ukrainian_1982_cap37-n81" type="comm" target="quarantana/cap37.xml#c37_11906" targetEnd="quarantana/cap37.xml#c37_11920">Спитав про Аньєзе й дізнався, що вона здорова. Йому вказали на самотній будиночок, де вона жила. </note>
        <note xml:id="ukrainian_1982_cap37-n82" type="comm" target="quarantana/cap37.xml#c37_11921" targetEnd="quarantana/cap37.xml#c37_11967">Юнак попрямував туди й з вулиці гукнув хазяйку. Зачувши його голос, Аньєзе притьмом кинулась до вікна, і, поки вона, розтуливши рота, збиралась вимовити чи то якесь слово, чи то вигук, Ренцо випередив її: — Лючія видужала. Я бачив її позавчора. Вона вклоняється вам і незабаром повернеться. </note>
        <note xml:id="ukrainian_1982_cap37-n83" type="comm" target="quarantana/cap37.xml#c37_11968" targetEnd="quarantana/cap37.xml#c37_11977">А я маю багато, дуже багато чого розповісти вам. </note>
        <note xml:id="ukrainian_1982_cap37-n84" type="comm" target="quarantana/cap37.xml#c37_11978" targetEnd="quarantana/cap37.xml#c37_12018">Несподівана поява Ренцо, радісна звістка, нетерпляче бажання дізнатися про все викликали у Аньєзе безліч запитань і вигуків. При цьому вона нічого не могла сказати до пуття. Потім, забувши про застережні заходи, до яких вона вже давно вдавалася, Аньєзе сказала: — Зараз я вам відчиню. </note>
        <note xml:id="ukrainian_1982_cap37-n85" type="comm" target="quarantana/cap37.xml#c37_12019" targetEnd="quarantana/cap37.xml#c37_12029">— Постривайте, а чума? — відказав Ренцо.— Ви, гадаю, на неї не хворіли? </note>
        <note xml:id="ukrainian_1982_cap37-n86" type="comm" target="quarantana/cap37.xml#c37_12030" targetEnd="quarantana/cap37.xml#c37_12033">— Я не хворіла. А ви? </note>
        <note xml:id="ukrainian_1982_cap37-n87" type="comm" target="quarantana/cap37.xml#c37_12034" targetEnd="quarantana/cap37.xml#c37_12041">— Хворів. Тож вам треба поводитися чимобережніше. </note>
        <note xml:id="ukrainian_1982_cap37-n88" type="comm" target="quarantana/cap37.xml#c37_12042" targetEnd="quarantana/cap37.xml#c37_12054">Я оце просто з Мілана. І, як ви ще почуєте, можна сказати, по вуха заліз в оту заразу. </note>
        <note xml:id="ukrainian_1982_cap37-n89" type="comm" target="quarantana/cap37.xml#c37_12055" targetEnd="quarantana/cap37.xml#c37_12076">Щоправда, я геть поміняв одежу, з голови до ніг. Тільки ж ця хвороба іноді чіпляється, мов якісь чари. </note>
        <note xml:id="ukrainian_1982_cap37-n90" type="comm" target="quarantana/cap37.xml#c37_12077" targetEnd="quarantana/cap37.xml#c37_12117">А що господь досі оберігав нас, мені хочеться, щоб ви були обережнішою, доки ця пошесть скінчиться. Адже ви — наша люба мама, і мені хочеться, щоб ми весело пожили вкупі й чимдовше, у винагороду за всі страждання, які ми перетерпіли,— принаймні я. </note>
        <note xml:id="ukrainian_1982_cap37-n91" type="comm" target="quarantana/cap37.xml#c37_12118" targetEnd="quarantana/cap37.xml#c37_12120">— Але ж...— почала була Аньєзе. </note>
        <note xml:id="ukrainian_1982_cap37-n92" type="comm" target="quarantana/cap37.xml#c37_12121" targetEnd="quarantana/cap37.xml#c37_12128">— Е, ні,— урвав її Ренцо,— не дозволяється жодних «але». </note>
        <note xml:id="ukrainian_1982_cap37-n93" type="comm" target="quarantana/cap37.xml#c37_12129" targetEnd="quarantana/cap37.xml#c37_12143">Я знаю, що ви маєте на увазі; проте послухайте: вже більше не існує жодних «але». </note>
        <note xml:id="ukrainian_1982_cap37-n94" type="comm" target="quarantana/cap37.xml#c37_12144" targetEnd="quarantana/cap37.xml#c37_12158">Ходімо кудись на свіже повітря, де можна розмовляти без усяких перешкод і без остороги, і ви дізнаєтесь про все. </note>
        <note xml:id="ukrainian_1982_cap37-n95" type="comm" target="quarantana/cap37.xml#c37_12159" targetEnd="quarantana/cap37.xml#c37_12184">Вказавши йому на город за будинком, Аньєзе мовила: — Ходіть туди. Ви там побачите дві лавки одна проти одної, їх ніби навмисне там поставлено. </note>
        <note xml:id="ukrainian_1982_cap37-n96" type="comm" target="quarantana/cap37.xml#c37_12185" targetEnd="quarantana/cap37.xml#c37_12187">А я зараз буду. </note>
        <note xml:id="ukrainian_1982_cap37-n97" type="comm" target="quarantana/cap37.xml#c37_12188" targetEnd="quarantana/cap37.xml#c37_12284">Ренцо зайшов на город і всівся на одній з лавок. За якусь хвилину на другій уже сиділа Аньєзе. І я певен, що якби читач, добре знаючи про всі попередні події, потрапив туди третім і навіч побачив, як вони жваво розмовляли, почув власними вухами всі ці висловлення, запитання, пояснення, вияви захвату, співчуття, поздоровлення, дізнався і про дона Родріго, і про падре Крістофоро, і про все інше, послухав усі ці описи майбутнього життя, такі самі ясні й визначені, як і описи минулого,— то я певен, він би ввійшов у смак і не захотів іти геть. </note>
        <note xml:id="ukrainian_1982_cap37-n98" type="comm" target="quarantana/cap37.xml#c37_12285" targetEnd="quarantana/cap37.xml#c37_12320">Але мати перед собою всю цю розмову, написану на папері чорнилами, читати німі слова й не дізнатися про жодну нову подію, мені здається, йому навряд чи буде цікаво. </note>
        <note xml:id="ukrainian_1982_cap37-n99" type="comm" target="quarantana/cap37.xml#c37_12321" targetEnd="quarantana/cap37.xml#c37_12398">Наприкінці вони вирішили, що слід улаштуватися всім разом у Бергамо, в тому селі, де Ренцо вже добре прижився. Що ж до терміну, то годі було щось придумати, бо все залежало від чуми та всяких інших обставин. Тільки-но небезпека минеться, Аньєзе повернеться додому й чекатиме Лючію, або ж Лючія вже дожидатиме її там. За цей час Ренцо зможе навідуватись до Пастуро, щоб побачитися з матір'ю й повідомити її про все, що станеться. </note>
        <note xml:id="ukrainian_1982_cap37-n100" type="comm" target="quarantana/cap37.xml#c37_12399" targetEnd="quarantana/cap37.xml#c37_12430">Перш ніж іти, він запропонував Аньєзе грошей, мовивши: — Осьде, як бачите, всі вони тут, оці гроші. Я так само дав обітницю не торкатися їх, аж доки все з'ясується. </note>
        <note xml:id="ukrainian_1982_cap37-n101" type="comm" target="quarantana/cap37.xml#c37_12431" targetEnd="quarantana/cap37.xml#c37_12450">Тепер, якщо вони вам потрібні, принесіть сюди миску з водою й оцтом. Я вкину туди всі ці п'ятдесят золотих — такі новенькі й блискучі. </note>
        <note xml:id="ukrainian_1982_cap37-n102" type="comm" target="quarantana/cap37.xml#c37_12451" targetEnd="quarantana/cap37.xml#c37_12472">— Не треба, не треба,— відповіла вона,— у мене ще є гроші, і навіть більше, ніж мені потрібно. Прибережіть свою частку, вони вам знадобляться на господарство. </note>
        <note xml:id="ukrainian_1982_cap37-n103" type="comm" target="quarantana/cap37.xml#c37_12473" targetEnd="quarantana/cap37.xml#c37_12490">Ренцо повернувся до Пескато дуже вдоволений, знайшовши живу й здорову таку дорогу йому людину. </note>
        <note xml:id="ukrainian_1982_cap37-n104" type="comm" target="quarantana/cap37.xml#c37_12491" targetEnd="quarantana/cap37.xml#c37_12518">Решту дня й усю ніч він провів у будинку свого друга. А назавтра знов рушив у дорогу, тільки вже в іншому напрямку, на свою нову батьківщину. </note>
        <note xml:id="ukrainian_1982_cap37-n105" type="comm" target="quarantana/cap37.xml#c37_12519" targetEnd="quarantana/cap37.xml#c37_12546">Він застав Бортоло також при доброму здоров'ї і вже не так боявся, що двоюрідний брат може захворіти, бо за ці кілька днів і там справи пішли на краще. </note>
        <note xml:id="ukrainian_1982_cap37-n106" type="comm" target="quarantana/cap37.xml#c37_12547" targetEnd="quarantana/cap37.xml#c37_12588">Вже страждало куди менше людей, та й хвороба стала не та. Не було більше колишніх смертельних крововиливів і бурхливих нападів, лишилися тільки легкі пропасниці, здебільше періодичні, та, щонайбільше, невеликі безбарвні гнійники, які піддавалися лікуванню як прості чиряки. </note>
        <note xml:id="ukrainian_1982_cap37-n107" type="comm" target="quarantana/cap37.xml#c37_12589" targetEnd="quarantana/cap37.xml#c37_12612">Усе довкола ніби враз змінилося,— ті, хто зостався живий, стали виходити з будинків, вітатися між собою, обмінюватися взаємними співчуттями й поздоровленнями. </note>
        <note xml:id="ukrainian_1982_cap37-n108" type="comm" target="quarantana/cap37.xml#c37_12613" targetEnd="quarantana/cap37.xml#c37_12647">Подейкували вже про відновлення робіт. Хазяї заздалегідь підшукували собі робітників, надто в таких ремеслах, де й перед чумою їхня кількість була незначна, як, скажімо, у виробництві шовку. </note>
        <note xml:id="ukrainian_1982_cap37-n109" type="comm" target="quarantana/cap37.xml#c37_12648" targetEnd="quarantana/cap37.xml#c37_12671">Не змусивши довго вмовляти себе, Ренцо обіцяв двоюрідному братові — але залишив за собою остаточне рішення — знову стати до роботи, тільки-но вернеться з Аньєзе та Лючією, щоб оселитися в Бергамо. </note>
        <note xml:id="ukrainian_1982_cap37-n110" type="comm" target="quarantana/cap37.xml#c37_12672" targetEnd="quarantana/cap37.xml#c37_12723">А тим часом він розпочав найнеобхідніші приготування: купив великий будинок, що було тепер легко й не дуже дорого, придбав меблі й начиння,— цього разу він почав витрачати заощаджені гроші, але його гаманець мало постраждав, тому що все коштувало дуже дешево: речей було набагато більше, ніж бажаючих купувати їх. </note>
        <note xml:id="ukrainian_1982_cap37-n111" type="comm" target="quarantana/cap37.xml#c37_12724" targetEnd="quarantana/cap37.xml#c37_12740">Не знаю, через скільки днів він повернувся до рідного села, знайшовши там дуже помітні зміни на краще. </note>
        <note xml:id="ukrainian_1982_cap37-n112" type="comm" target="quarantana/cap37.xml#c37_12741" targetEnd="quarantana/cap37.xml#c37_12779">А тоді негайно подався до Пастуро. Застав Аньєзе зовсім заспокоєною й готовою повернутися додому в будь-який час, тож він сам і супроводив її туди. Ми не говоритимемо про те, які почуття охопили їх, якими словами обмінювалися вони, знов опинившись у рідних місцях. </note>
        <note xml:id="ukrainian_1982_cap37-n113" type="comm" target="quarantana/cap37.xml#c37_12780" targetEnd="quarantana/cap37.xml#c37_12812">Аньєзе побачила вдома все цілим і неушкодженим; при цьому вона не обминула нагоди сказати, що в даному разі, оскільки йшлося про бідну вдову й бідну дівчину, самі ангели оберігали їхній будинок. </note>
        <note xml:id="ukrainian_1982_cap37-n114" type="comm" target="quarantana/cap37.xml#c37_12813" targetEnd="quarantana/cap37.xml#c37_12861">— А того разу,— докинула вона,— либонь, можна було подумати, що господь дивиться кудись-інде і йому не до нас, бо ж він дозволив позабирати всі наші бідні пожитки; а, як бачите, врешті виходить зовсім інакше: він послав мені натомість добрі гроші, і я змогла довести все до ладу. </note>
        <note xml:id="ukrainian_1982_cap37-n115" type="comm" target="quarantana/cap37.xml#c37_12862" targetEnd="quarantana/cap37.xml#c37_12895">Я кажу — все, але, звичайно, це не зовсім так. Бо вони забрали разом з іншими речами й Лючіїн посаг, гарний і новий-новісінький, і його нам тепер бракувало б. Але дивіться, замість нього бог посилає нам інший. </note>
        <note xml:id="ukrainian_1982_cap37-n116" type="comm" target="quarantana/cap37.xml#c37_12896" targetEnd="quarantana/cap37.xml#c37_12962">Якби ж то хто мені тоді сказав, коли я з шкури лізла, готуючи перший посаг: «Ти вважаєш, що стараєшся для Лючії, та й дурна ж бо ти жінка! Стараєшся, сама не знаючи для кого: самому тільки богові відомо, яким тварюкам дістанеться ця білизна, ці сукні. А про те, що призначено для Лючії, про її справжній посаг потурбується добра душа,— ти навіть не знаєш, що вона живе на світі». </note>
        <note xml:id="ukrainian_1982_cap37-n117" type="comm" target="quarantana/cap37.xml#c37_12963" targetEnd="quarantana/cap37.xml#c37_12996">Найпершою турботою Аньєзе було приготувати в своєму бідному будиночку якнайпристойніше приміщення для цієї доброї душі. Потім вона пішла шукати шовк для розмотування, знайшла й отак, працюючи, проводила час. </note>
        <note xml:id="ukrainian_1982_cap37-n118" type="comm" target="quarantana/cap37.xml#c37_12997" targetEnd="quarantana/cap37.xml#c37_13024">Ренцо теж не гаяв у неробстві ці дні, і без того довгі. На щастя, він знав два ремесла, отож знову взявся до сільських робіт. </note>
        <note xml:id="ukrainian_1982_cap37-n119" type="comm" target="quarantana/cap37.xml#c37_13025" targetEnd="quarantana/cap37.xml#c37_13060">Юнак допомагав своєму хазяїнові, якому дуже пощастило, що в такі гарячі дні з'явилися робочі руки, та ще й дуже вмілі, а також обробляв, а вірніше, знову пересаджував городець Аньєзе, геть занедбаний за її відсутності. </note>
        <note xml:id="ukrainian_1982_cap37-n120" type="comm" target="quarantana/cap37.xml#c37_13061" targetEnd="quarantana/cap37.xml#c37_13086">Що ж до його власної землі, то він нею зовсім не займався, кажучи, що ця перука надто скуйовджена і що двох рук замало, аби довести її до ладу. </note>
        <note xml:id="ukrainian_1982_cap37-n121" type="comm" target="quarantana/cap37.xml#c37_13087" targetEnd="quarantana/cap37.xml#c37_13131">Ренцо не ступав на ту землю й ногою, так само як і в свій будинок: йому було тяжко бачити все це спустошення, і він уже твердо вирішив збути свою землю й будинок за будь-яку ціну і на новій батьківщині пустити в оборот усе, що вдасться взяти за них. </note>
        <note xml:id="ukrainian_1982_cap37-n122" type="comm" target="quarantana/cap37.xml#c37_13132" targetEnd="quarantana/cap37.xml#c37_13169">Якщо ті, що виживали, були один для одного ніби воскреслі з мертвих, то Ренцо для жителів свого села воскрес, так би мовити, двічі: всі радо приймали й вітали його, всяк хотів почути його історію. </note>
        <note xml:id="ukrainian_1982_cap37-n123" type="comm" target="quarantana/cap37.xml#c37_13170" targetEnd="quarantana/cap37.xml#c37_13175">Ви, певно, спитаєте: а як же наказ про арешт? </note>
        <note xml:id="ukrainian_1982_cap37-n124" type="comm" target="quarantana/cap37.xml#c37_13176" targetEnd="quarantana/cap37.xml#c37_13201">Та дуже просто: Ренцо майже не думав про нього, вважаючи, що ті, хто міг би виконати наказ, зовсім про нього забули,— і він не помилявся. </note>
        <note xml:id="ukrainian_1982_cap37-n125" type="comm" target="quarantana/cap37.xml#c37_13202" targetEnd="quarantana/cap37.xml#c37_13299">І причиною цьому стала не тільки чума, яка поховала багато чого, а й ще одна обставина: у ті часи (як це можна бачити в різних місцях нашої історії) було звичайним явищем, що декрети,— чи то загального, чи то часткового характеру,— скеровані проти окремих осіб, переважно залишалися без наслідків, якщо не подіяли відразу (зрозуміло, в тому випадку, коли йшлося не про чисто особисту ворожнечу владарюючого, яка надавала декретам життєвості й сили), достоту як ото рушничні кулі, що, не влучивши в ціль, валяються на землі, нікому не завдаючи шкоди,— неминучий наслідок великої легкості, з якою складалися ці декрети. </note>
        <note xml:id="ukrainian_1982_cap37-n126" type="comm" target="quarantana/cap37.xml#c37_13300" targetEnd="quarantana/cap37.xml#c37_13318">Людська енергія має свою межу: надмірна запопадливість у віддаванні наказів не залишала часу для їхнього виконання. </note>
        <note xml:id="ukrainian_1982_cap37-n127" type="comm" target="quarantana/cap37.xml#c37_13319" targetEnd="quarantana/cap37.xml#c37_13419">Тому, хто хотів би також дізнатися, які стосунки були в той час чекання у Ренцо з доном Абондіо, мені доведеться відповісти, що обидва просто уникали один одного: дон Абондіо — боячись, що знову зайде мова про вінчання, на саму тільки думку про яке перед його зором поставав, з одного боку, дон Родріго зі своїми браві, а з другого — кардинал із своїми напученнями; Ренцо — вирішивши не говорити йому нічого аж до взяття шлюбу, щоб дон Абондіо не мав приводу передчасно комизитися й вигадувати, чого доброго, якісь нові перешкоди, а так само ускладнювати справу непотрібною балаканиною. </note>
        <note xml:id="ukrainian_1982_cap37-n128" type="comm" target="quarantana/cap37.xml#c37_13420" targetEnd="quarantana/cap37.xml#c37_13426">Дон Абондіо не вмовкаючи теревенив з Аньєзе. </note>
        <note xml:id="ukrainian_1982_cap37-n129" type="comm" target="quarantana/cap37.xml#c37_13427" targetEnd="quarantana/cap37.xml#c37_13433">«То як ви гадаєте, Лючія скоро прибуде?» — питав він. </note>
        <note xml:id="ukrainian_1982_cap37-n130" type="comm" target="quarantana/cap37.xml#c37_13434" targetEnd="quarantana/cap37.xml#c37_13453">«Сподіваюся, скоро»,— відповідала Аньєзе. І нерідко той, хто відповідав, за хвилину сам запитував те саме. </note>
        <note xml:id="ukrainian_1982_cap37-n131" type="comm" target="quarantana/cap37.xml#c37_13454" targetEnd="quarantana/cap37.xml#c37_13479">Ось такими й подібними хитромудрими розмовами вони намагалися скоротити час, який здавався їм чимдалі нескінченнішим, у міру того як минали дні. </note>
        <note xml:id="ukrainian_1982_cap37-n132" type="comm" target="quarantana/cap37.xml#c37_13480" targetEnd="quarantana/cap37.xml#c37_13581">Читача ж ми примусимо пройти увесь цей час досить швидко, коротко розповівши про такі події. Через кілька днів після того, як Ренцо відвідав лазарет, Лючія вийшла звідти разом із доброю вдовою; а що якраз було оголошено загальний карантин, то вони й відбули його разом, замкнувшись у вдовиному будинку. Частину часу було витрачено на виготовлення посагу для Лючії, за який, спершу трохи поцеремонившись, узялась і вона сама. Після карантину вдова залишила крамницю й будинок під нагляд того самого брата-комісара. Потім стали готуватися до подорожі. </note>
        <note xml:id="ukrainian_1982_cap37-n133" type="comm" target="quarantana/cap37.xml#c37_13582" targetEnd="quarantana/cap37.xml#c37_13633">Тут ми відразу могли б додати: від'їхали, приїхали,— а вже тоді неквапом розповідати далі. Та, незважаючи на наше бажання йти в ногу з нетерплячим читачем, слід відзначити три обставини, приналежні до того проміжку часу, який ми не хотіли б обминути мовчанкою, а щодо принаймні двох із них, то нам здається, що читача вони мали б зацікавити. </note>
        <note xml:id="ukrainian_1982_cap37-n134" type="comm" target="quarantana/cap37.xml#c37_13634" targetEnd="quarantana/cap37.xml#c37_13698">Перша — це коли Лючія знов почала розповідати вдові про свої лихі пригоди вже докладніше й послідовніше, ніж була здатна на те в пориві свого першого признання, і, зокрема, коли більш-менш до ладу розповіла про ту синьйору, що прихистила її в монастирі в Монці, то довідалася від удови про такі речі, які стали їй ключем для розкриття багатьох таємниць і воднораз наповнили душу скорботним подивом і жахом. </note>
        <note xml:id="ukrainian_1982_cap37-n135" type="comm" target="quarantana/cap37.xml#c37_13699" targetEnd="quarantana/cap37.xml#c37_13756">Вона дізналася від удови, що нещасну, запідозрену в страшних лиходійствах, було, за наказом кардинала, переведено до одного міланського монастиря; що там вона довго шаленіла й відмовлялась, але врешті покаялася, визнала себе винною, і що теперішнє її життя зробилося добровільною тортурою — такою жорстокою, що гірше годі й придумати, хіба тільки закатувати до смерті. </note>
        <note xml:id="ukrainian_1982_cap37-n136" type="comm" target="quarantana/cap37.xml#c37_13757" targetEnd="quarantana/cap37.xml#c37_13793">Хто побажав би докладніше ознайомитися з цією сумною історією, той знайде її в тій книзі, уривки з якої ми вже наводили вище. </note>
        <note xml:id="ukrainian_1982_cap37-n137" type="comm" target="quarantana/cap37.xml#c37_13794" targetEnd="quarantana/cap37.xml#c37_13821">Друга обставина: розпитуючи про падре Крістофоро всіх капуцинів, які були в лазареті, Лючія почула скорше з сумом, аніж з подивом, що святий отець помер від чуми. </note>
        <note xml:id="ukrainian_1982_cap37-n138" type="comm" target="quarantana/cap37.xml#c37_13822" targetEnd="quarantana/cap37.xml#c37_13849">Нарешті, перш ніж їхати, Лючія захотіла дізнатися щось про своїх колишніх заступників і, як казала вона, виконати свій обов'язок перед ними, коли хтось із них іще лишився живий. </note>
        <note xml:id="ukrainian_1982_cap37-n139" type="comm" target="quarantana/cap37.xml#c37_13850" targetEnd="quarantana/cap37.xml#c37_13865">Вдова провела її до одного будинку, де їм було повідомлено, що обоє вже віддали душу богові. </note>
        <note xml:id="ukrainian_1982_cap37-n140" type="comm" target="quarantana/cap37.xml#c37_13866" targetEnd="quarantana/cap37.xml#c37_13907">Коли про донну Прасседе досить сказати, що вона просто померла, то про дона Ферранте, з огляду на те, що він був чоловік учений, наш анонім вважав за необхідне розповісти чимбільше; і ми, на свій страх і ризик, перепишемо майже все, що він про нього написав. </note>
        <note xml:id="ukrainian_1982_cap37-n141" type="comm" target="quarantana/cap37.xml#c37_13908" targetEnd="quarantana/cap37.xml#c37_13954">Отож він повідомляє, що тільки-но заговорили про чуму, як дон Ферранте став одним із найзапекліших серед тих, хто її заперечував, і що він аж до кінця стійко підтримував цю думку, але не галасливими заявами, а міркуваннями, які принаймні мали логічний зв'язок. </note>
        <note xml:id="ukrainian_1982_cap37-n142" type="comm" target="quarantana/cap37.xml#c37_13955" targetEnd="quarantana/cap37.xml#c37_13994">— In rerum natura, — казав він,— існує тільки два роди речей: субстанція і акциденція,— і коли я доведу, що зараза не може бути ні першим, ні другим, то цим я доведу, що її не існує взагалі, що вона — химера. </note>
        <note xml:id="ukrainian_1982_cap37-n143" type="comm" target="quarantana/cap37.xml#c37_13995" targetEnd="quarantana/cap37.xml#c37_13997">Отже, починаю. </note>
        <note xml:id="ukrainian_1982_cap37-n144" type="comm" target="quarantana/cap37.xml#c37_13998" targetEnd="quarantana/cap37.xml#c37_14004">Субстанції бувають або духовні, або матеріальні. </note>
        <note xml:id="ukrainian_1982_cap37-n145" type="comm" target="quarantana/cap37.xml#c37_14005" targetEnd="quarantana/cap37.xml#c37_14021">Зараза як духовна субстанція,— це таке безглуздя, яке ніхто не стане доводити, тому не варто про нього й говорити. </note>
        <note xml:id="ukrainian_1982_cap37-n146" type="comm" target="quarantana/cap37.xml#c37_14022" targetEnd="quarantana/cap37.xml#c37_14029">Субстанції матеріальні бувають або прості, або складні. </note>
        <note xml:id="ukrainian_1982_cap37-n147" type="comm" target="quarantana/cap37.xml#c37_14030" targetEnd="quarantana/cap37.xml#c37_14084">Зараза — субстанція не проста, це можна довести в чотирьох словах: вона не повітряна субстанція, бо ж, якби була такою, то, замість переходити від одного тіла до іншого, відразу відлетіла б до своєї сфери; вона не водна субстанція, бо тоді могла б сама зрошувати й висушуватись вітрами; вона не вогняна, бо тоді обпалювала б; і не земна, бо в такому разі була б видима. </note>
        <note xml:id="ukrainian_1982_cap37-n148" type="comm" target="quarantana/cap37.xml#c37_14085" targetEnd="quarantana/cap37.xml#c37_14107">Але вона й не складна субстанція, бо тоді мала б сприйматися і зором, і через дотик. А хто ж бачив цю заразу? Хто торкався до неї? </note>
        <note xml:id="ukrainian_1982_cap37-n149" type="comm" target="quarantana/cap37.xml#c37_14108" targetEnd="quarantana/cap37.xml#c37_14114">Залишається розглянути, чи може вона бути акциденцією. </note>
        <note xml:id="ukrainian_1982_cap37-n150" type="comm" target="quarantana/cap37.xml#c37_14115" targetEnd="quarantana/cap37.xml#c37_14117">Що далі, то гірше. </note>
        <note xml:id="ukrainian_1982_cap37-n151" type="comm" target="quarantana/cap37.xml#c37_14118" targetEnd="quarantana/cap37.xml#c37_14144">Синьйори лікарі твердять, ніби вона передається від одного тіла до іншого: це їхній козир, це — привід для всіх їхніх якнайдурніших приписів. </note>
        <note xml:id="ukrainian_1982_cap37-n152" type="comm" target="quarantana/cap37.xml#c37_14145" targetEnd="quarantana/cap37.xml#c37_14182">Тепер, вважаючи заразу акциденцією, довелося б припустити, що вона — акциденція передавана, два слова несумісні між собою: в усій філософії немає нічого яснішого й чіткішого за положення, що акциденція не може переходити з однієї речі на іншу. </note>
        <note xml:id="ukrainian_1982_cap37-n153" type="comm" target="quarantana/cap37.xml#c37_14183" targetEnd="quarantana/cap37.xml#c37_14213">Коли ж лікарі, аби уникнути цієї Сцілли, опиняються перед необхідністю говорити, що зараза, мовляв, це акциденція вивідна, то вони потрапляють до Харібди: бо ж коли вона вивідна, то тим паче не передається й не поширюється. </note>
        <note xml:id="ukrainian_1982_cap37-n154" type="comm" target="quarantana/cap37.xml#c37_14214" targetEnd="quarantana/cap37.xml#c37_14226">Який же глузд, з огляду на ці засади, розповідати нам про крововиливи, висипи, карбункули?.. </note>
        <note xml:id="ukrainian_1982_cap37-n155" type="comm" target="quarantana/cap37.xml#c37_14227" targetEnd="quarantana/cap37.xml#c37_14234">— Все це дурниці,— вирік хтось із його співрозмовників. </note>
        <note xml:id="ukrainian_1982_cap37-n156" type="comm" target="quarantana/cap37.xml#c37_14235" targetEnd="quarantana/cap37.xml#c37_14250">— Е, ні,— відказав дон Ферранте, — я з цим не згоден: наука лишається наукою, треба тільки вміти застосовувати її. </note>
        <note xml:id="ukrainian_1982_cap37-n157" type="comm" target="quarantana/cap37.xml#c37_14251" targetEnd="quarantana/cap37.xml#c37_14279">Крововиливи, висипи, карбункули, запалення привушних залоз, багрові бубони, чорні фурункули — усі ці розумні слова мають ясне й точне значення, але я кажу, що вони не мають ніякого стосунку до даного питання. </note>
        <note xml:id="ukrainian_1982_cap37-n158" type="comm" target="quarantana/cap37.xml#c37_14280" targetEnd="quarantana/cap37.xml#c37_14293">Хто ж заперечує, що такі речі можуть бути і що вони навіть бувають? </note>
        <note xml:id="ukrainian_1982_cap37-n159" type="comm" target="quarantana/cap37.xml#c37_14294" targetEnd="quarantana/cap37.xml#c37_14300">Вся справа в тому, щоб знати їхнє походження. </note>
        <note xml:id="ukrainian_1982_cap37-n160" type="comm" target="quarantana/cap37.xml#c37_14301" targetEnd="quarantana/cap37.xml#c37_14308">Тут починалися неприємності і для дона Ферранте. </note>
        <note xml:id="ukrainian_1982_cap37-n161" type="comm" target="quarantana/cap37.xml#c37_14309" targetEnd="quarantana/cap37.xml#c37_14351">Поки він лише заперечував думку про існування зарази, то всюди знаходив уважних і прихильних слухачів, бо важко навіть описати, яким великим авторитетом тішиться професійний учений, коли намагається доводити те, в чому слухачі й так переконані. </note>
        <note xml:id="ukrainian_1982_cap37-n162" type="comm" target="quarantana/cap37.xml#c37_14352" targetEnd="quarantana/cap37.xml#c37_14424">Та тільки-но він намагався доводити, що помилка цих лікарів, поряд з твердженням про наявність страшної й загальної хвороби, полягала ще у виявленні її причини,— тоді (я кажу про ту ранню пору, коли про чуму ніхто не хотів і слухати), замість прихильного вуха, він зустрічав самі тільки непокірні, незгідливі язики. Прийшов кінець його довжелезним проповідям, і своє вчення він міг поширювати тепер не інакше, як уривками й витягами. </note>
        <note xml:id="ukrainian_1982_cap37-n163" type="comm" target="quarantana/cap37.xml#c37_14425" targetEnd="quarantana/cap37.xml#c37_14445">— Істинна причина окремих захворювань, на жаль, існує,— казав він,— і визнати її змушені навіть ті, хто потім підтримує зовсім іншу, взяту з повітря... </note>
        <note xml:id="ukrainian_1982_cap37-n164" type="comm" target="quarantana/cap37.xml#c37_14446" targetEnd="quarantana/cap37.xml#c37_14458">Хай-но вони спробують, якщо зможуть, заперечувати фатальне сполучення Сатурна з Юпітером. </note>
        <note xml:id="ukrainian_1982_cap37-n165" type="comm" target="quarantana/cap37.xml#c37_14459" targetEnd="quarantana/cap37.xml#c37_14475">І хай-но ці синьйори візьмуть під сумнів дію впливів!.. </note>
        <note xml:id="ukrainian_1982_cap37-n166" type="comm" target="quarantana/cap37.xml#c37_14476" targetEnd="quarantana/cap37.xml#c37_14482">Може, вони ще заперечуватимуть існування світил? </note>
        <note xml:id="ukrainian_1982_cap37-n167" type="comm" target="quarantana/cap37.xml#c37_14483" targetEnd="quarantana/cap37.xml#c37_14501">Або ж надумають твердити, ніби світила існують на небесах просто так, хтозна для чого, як головки шпильок, увіткнутих у подушечку?.. </note>
        <note xml:id="ukrainian_1982_cap37-n168" type="comm" target="quarantana/cap37.xml#c37_14502" targetEnd="quarantana/cap37.xml#c37_14539">Та, вибачте, кого вже я аж ніяк не розумію до пуття, то це синьйорів медиків: визнавати, що ми перебуваємо під таким підступним сполученням, а тоді раптом заявляти нам із незворушним обличчям: не торкайтесь тут, не торкайтесь там, і ви будете поза небезпекою! </note>
        <note xml:id="ukrainian_1982_cap37-n169" type="comm" target="quarantana/cap37.xml#c37_14540" targetEnd="quarantana/cap37.xml#c37_14556">Неначе таке уникання матеріального дотику до земних тіл може зашкодити прихованій дії тіл небесних! </note>
        <note xml:id="ukrainian_1982_cap37-n170" type="comm" target="quarantana/cap37.xml#c37_14557" targetEnd="quarantana/cap37.xml#c37_14563">І отак галасувати про спалення якихось ганчірок! </note>
        <note xml:id="ukrainian_1982_cap37-n171" type="comm" target="quarantana/cap37.xml#c37_14564" targetEnd="quarantana/cap37.xml#c37_14569">Жалюгідні люди! Що, може, спробуєте спалити Юпітер? Спалити Сатурн? </note>
        <note xml:id="ukrainian_1982_cap37-n172" type="comm" target="quarantana/cap37.xml#c37_14570" targetEnd="quarantana/cap37.xml#c37_14602">His fretus, іншими словами — покладаючись на свої дотепні умовисновки, він не вдавався до жодних заходів безпеки проти чуми, заразився нею й зліг у постіль, щоб умерти, як герой Метастазіо, завівши суперечку з зірками. </note>
        <note xml:id="ukrainian_1982_cap37-n173" type="comm" target="quarantana/cap37.xml#c37_14603" targetEnd="quarantana/cap37.xml#c37_14607">А його знаменита книгозбірня? </note>
        <note xml:id="ukrainian_1982_cap37-n174" type="comm" target="quarantana/cap37.xml#c37_14608" targetEnd="quarantana/cap37.xml#c37_14615">Вона й зараз, можливо, розкидана по прилавках букіністів. </note>
      </div>
    </body>
  </text>
</TEI>