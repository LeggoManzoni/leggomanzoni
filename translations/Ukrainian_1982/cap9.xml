<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap9">
        <note xml:id="ukrainian_1982_cap9-n1" type="comm" target="quarantana/cap9.xml#c9_10001" targetEnd="quarantana/cap9.xml#c9_10026">Поштовх човна струснув Лючію, яка, крадькома втерши сльози, підвела голову, вдаючи, що прокинулася. </note>
        <note xml:id="ukrainian_1982_cap9-n2" type="comm" target="quarantana/cap9.xml#c9_10027" targetEnd="quarantana/cap9.xml#c9_10052">Ренцо став на берег перший і подав руку Аньєзе; та, зійшовши, в свою чергу простягла руку дочці, і всі троє зі смутком подякували перевізникові. </note>
        <note xml:id="ukrainian_1982_cap9-n3" type="comm" target="quarantana/cap9.xml#c9_10053" targetEnd="quarantana/cap9.xml#c9_10111">— За що? — відповів він.— Ми на те й живемо на цім світі, щоб допомагати ближньому,— і, здригнувшись, немовби йому запропоновано вчинити крадіжку, відсмикнув руку, коли Ренцо зробив спробу дати йому частину грошей із тих, що він прихопив того вечора з собою з наміром щедро винагородити дона Абондіо, якщо той, хоча й проти своєї волі, зробить йому послугу. </note>
        <note xml:id="ukrainian_1982_cap9-n4" type="comm" target="quarantana/cap9.xml#c9_10112" targetEnd="quarantana/cap9.xml#c9_10134">Віз стояв уже тут напоготові, візник повітав тих, кого дожидав, усадовив їх, прикрикнув на конячину, стьобнув батогом,— і віз рушив. </note>
        <note xml:id="ukrainian_1982_cap9-n5" type="comm" target="quarantana/cap9.xml#c9_10135" targetEnd="quarantana/cap9.xml#c9_10163">Наш автор не описує цієї нічної подорожі, не згадує він і назви того місця, куди фра Крістофоро послав двох жінок; більше того, він навіть заявляє, що не бажає говорити про це. </note>
        <note xml:id="ukrainian_1982_cap9-n6" type="comm" target="quarantana/cap9.xml#c9_10164" targetEnd="quarantana/cap9.xml#c9_10175">З подальшої розповіді з'ясується причина цього замовчування. </note>
        <note xml:id="ukrainian_1982_cap9-n7" type="comm" target="quarantana/cap9.xml#c9_10176" targetEnd="quarantana/cap9.xml#c9_10204">Доля Лючії виявиться вплетеною в темну інтригу, затіяну одним чоловіком, приналежним, очевидно, до родини надзвичайно могутньої в ту добу, коли писав автор. </note>
        <note xml:id="ukrainian_1982_cap9-n8" type="comm" target="quarantana/cap9.xml#c9_10205" targetEnd="quarantana/cap9.xml#c9_10239">Щоб пояснити дивне поводження цього чоловіка в даному випадку, авторові доведеться навіть коротко оповісти його минуле життя; і ця родина постане в таких барвах, які роздивиться всякий, хто прочитає подальшу розповідь. </note>
        <note xml:id="ukrainian_1982_cap9-n9" type="comm" target="quarantana/cap9.xml#c9_10240" targetEnd="quarantana/cap9.xml#c9_10260">Але те, що бідолаха задля остороги хотів приховати, нам вдалося знайти в іншому місці. </note>
        <note xml:id="ukrainian_1982_cap9-n10" type="comm" target="quarantana/cap9.xml#c9_10261" targetEnd="quarantana/cap9.xml#c9_10325">Один міланський історик, якому довелося згадати про того самого чоловіка, щоправда, не називає ні його, ані місця дії,— однак про останнє він каже, що це було старовинне й славне містечко, якому тільки бракувало назви міста; на іншій сторінці він розповідає, що там протікає Ламбро, і, врешті, що там є архіпастир. </note>
        <note xml:id="ukrainian_1982_cap9-n11" type="comm" target="quarantana/cap9.xml#c9_10326" targetEnd="quarantana/cap9.xml#c9_10336">Після співставлення цих даних ми робимо висновок, що це не що інше, як Монца. </note>
        <note xml:id="ukrainian_1982_cap9-n12" type="comm" target="quarantana/cap9.xml#c9_10337" targetEnd="quarantana/cap9.xml#c9_10355">В багатій скарбниці вчених індукцій знайдуться, можливо, більш тонкі, але навряд чи більш вірогідні. </note>
        <note xml:id="ukrainian_1982_cap9-n13" type="comm" target="quarantana/cap9.xml#c9_10356" targetEnd="quarantana/cap9.xml#c9_10399">Ми могли б також, спираючись на досить обгрунтовані здогади, назвати й саму родину; але, хоч вона й зовсім вимерла, все ж краще залишити це ім'я ненаписаним, аби не ризикувати зачепити навіть мертвих і залишити вченим бодай якийсь привід для досліджень. </note>
        <note xml:id="ukrainian_1982_cap9-n14" type="comm" target="quarantana/cap9.xml#c9_10400" targetEnd="quarantana/cap9.xml#c9_10436">Отже, наші втікачі прибули до Монци невдовзі після сходу сонця. Візник зайшов до шинку і сказав хазяїну, своєму знайомому, щоб він виділив їм кімнату, куди й провів їх. </note>
        <note xml:id="ukrainian_1982_cap9-n15" type="comm" target="quarantana/cap9.xml#c9_10437" targetEnd="quarantana/cap9.xml#c9_10477">Висловлюючи подяку, Ренцо хотів був змусити і його взяти якусь винагороду, але візник, як і човняр, маючи на увазі іншу нагороду, віддаленішу, але щедрішу, також відсмикнув руку і, наче рятуючись втечею, поквапився до свого воза. </note>
        <note xml:id="ukrainian_1982_cap9-n16" type="comm" target="quarantana/cap9.xml#c9_10478" targetEnd="quarantana/cap9.xml#c9_10548">Після вечора, що його ми описали, та ночі, що її кожен може легко уявити собі, проведеної в невеселих роздумах, у безперестанному чеканні якої-небудь неприємної пригоди, при подувах холодного осіннього вітру й безперервних поштовхах незручного воза, від яких прокидався кожен, хто починав злегка склеплювати очі,— після всього цього їм аж не вірилося, що вони сидять на стійкій лаві і все ж у якійсь та кімнаті. </note>
        <note xml:id="ukrainian_1982_cap9-n17" type="comm" target="quarantana/cap9.xml#c9_10549" targetEnd="quarantana/cap9.xml#c9_10572">Подорожні поснідали, як те дозволяли тяжкі часи та скупі засоби, котрі належало заощаджувати з огляду на невідоме майбутнє,— та й їсти нікому не хотілося. </note>
        <note xml:id="ukrainian_1982_cap9-n18" type="comm" target="quarantana/cap9.xml#c9_10573" targetEnd="quarantana/cap9.xml#c9_10594">Всі троє несамохіть згадали про бенкет, який вони збиралися влаштувати три дні тому, і кожен важко зітхнув. </note>
        <note xml:id="ukrainian_1982_cap9-n19" type="comm" target="quarantana/cap9.xml#c9_10595" targetEnd="quarantana/cap9.xml#c9_10626">Ренцо хотів був залишитися з жінками щонайменше до кінця дня — подивитись, як вони влаштуються, зробити їм необхідні послуги. </note>
        <note xml:id="ukrainian_1982_cap9-n20" type="comm" target="quarantana/cap9.xml#c9_10627" targetEnd="quarantana/cap9.xml#c9_10664">Та падре порадив негайно відіслати юнака його дорогою; тому жінки стали посилатися на цю пораду й висловлювати при цьому всілякі інші міркування: люди, мовляв, починають балакати, що відстрочка робить розлуку ще тяжчою, що він не зможе скоро повернутися й обмінятися з ними новинами; тож Ренцо кінець кінцем вирішив піти геть. </note>
        <note xml:id="ukrainian_1982_cap9-n21" type="comm" target="quarantana/cap9.xml#c9_10665" targetEnd="quarantana/cap9.xml#c9_10677">Вони домовились, що постараються побачитись чимскоріше. </note>
        <note xml:id="ukrainian_1982_cap9-n22" type="comm" target="quarantana/cap9.xml#c9_10678" targetEnd="quarantana/cap9.xml#c9_10704">Лючія не приховувала сліз; Ренцо стримувався через силу; міцно-міцно потискаючи руку Аньєзе, він промовив здушеним голосом: «До побачення» — і пішов. </note>
        <note xml:id="ukrainian_1982_cap9-n23" type="comm" target="quarantana/cap9.xml#c9_10705" targetEnd="quarantana/cap9.xml#c9_10736">Жінки опинились би в ще скрутнішому становищі, коли б не добрий візник, якому було сказано провести їх до монастиря капуцинів і надавати їм усіляку допомогу. </note>
        <note xml:id="ukrainian_1982_cap9-n24" type="comm" target="quarantana/cap9.xml#c9_10737" targetEnd="quarantana/cap9.xml#c9_10754">Отож наші подорожні подалися до монастиря, який, а це всім відомо, стоїть біля самої Монци. </note>
        <note xml:id="ukrainian_1982_cap9-n25" type="comm" target="quarantana/cap9.xml#c9_10755" targetEnd="quarantana/cap9.xml#c9_10776">Коли вони підійшли до воріт, візник смикнув за дзвінок і попросив покликати отця настоятеля. Той з'явився негайно й з порога взяв листа. </note>
        <note xml:id="ukrainian_1982_cap9-n26" type="comm" target="quarantana/cap9.xml#c9_10777" targetEnd="quarantana/cap9.xml#c9_10783">— А-а, фра Крістофоро!— сказав він, упізнавши почерк. </note>
        <note xml:id="ukrainian_1982_cap9-n27" type="comm" target="quarantana/cap9.xml#c9_10784" targetEnd="quarantana/cap9.xml#c9_10800">Голос і вираз його обличчя говорили про те, що він вимовив ім'я свого великого друга. </note>
        <note xml:id="ukrainian_1982_cap9-n28" type="comm" target="quarantana/cap9.xml#c9_10801" targetEnd="quarantana/cap9.xml#c9_10857">Треба сказати, що наш добрий падре Крістофоро в своєму листі дуже палко відгукувався про жінок і зворушливо повідомляв їхню історію, бо ж настоятель, читаючи листа, часом виказував подив і обурення і, відводячи очі від паперу, дивився на жінок із жалем і співчуттям. </note>
        <note xml:id="ukrainian_1982_cap9-n29" type="comm" target="quarantana/cap9.xml#c9_10858" targetEnd="quarantana/cap9.xml#c9_10879">Скінчивши читати, він дещо замислився, а тоді сказав: «Тут не обійтися без синьйори; якщо синьйора візьметься за цю справу...» </note>
        <note xml:id="ukrainian_1982_cap9-n30" type="comm" target="quarantana/cap9.xml#c9_10880" targetEnd="quarantana/cap9.xml#c9_10931">Потім, відкликавши Аньєзе вбік, на майданчик перед монастирем, він поставив їй кілька запитань, на які та відповіла ствердно. Повернувшися з нею до Лючії, він сказав їм обом: — Я спробую, дорогі сестри, знайти вам притулок не тільки надійний, але й почесний, поки бог не потурбувався про вас якнайкраще. </note>
        <note xml:id="ukrainian_1982_cap9-n31" type="comm" target="quarantana/cap9.xml#c9_10932" targetEnd="quarantana/cap9.xml#c9_10935">Чи не бажаєте ви пройти зі мною? </note>
        <note xml:id="ukrainian_1982_cap9-n32" type="comm" target="quarantana/cap9.xml#c9_10936" targetEnd="quarantana/cap9.xml#c9_10954">Жінки шанобливо виказали свою згоду. Чернець провадив далі: — Гаразд, тоді я негайно відведу вас у монастир до синьйори. </note>
        <note xml:id="ukrainian_1982_cap9-n33" type="comm" target="quarantana/cap9.xml#c9_10955" targetEnd="quarantana/cap9.xml#c9_10994">Проте йдіть за мною на деякій відстані — знаєте, народ полюбляє полихословити, і бог знає, які підуть плітки, якщо отця настоятеля побачать на вулиці з молодою красунею... Я маю на увазі, з жінками взагалі. </note>
        <note xml:id="ukrainian_1982_cap9-n34" type="comm" target="quarantana/cap9.xml#c9_10995" targetEnd="quarantana/cap9.xml#c9_10998">І, мовивши це, він пішов уперед. </note>
        <note xml:id="ukrainian_1982_cap9-n35" type="comm" target="quarantana/cap9.xml#c9_10999" targetEnd="quarantana/cap9.xml#c9_11032">Лючія зашарілася, візник усміхнувся й глянув на Аньєзе, яка, не можучи втриматись, усміхнулася й собі. Коли чернець трохи відійшов, усі троє рушили слідом за ним, витримуючи відстань кроків десять. </note>
        <note xml:id="ukrainian_1982_cap9-n36" type="comm" target="quarantana/cap9.xml#c9_11033" targetEnd="quarantana/cap9.xml#c9_11050">Тоді жінки спитали у візника (розпитувати отця настоятеля вони не зосмілились), хто така ця синьйора. </note>
        <note xml:id="ukrainian_1982_cap9-n37" type="comm" target="quarantana/cap9.xml#c9_11051" targetEnd="quarantana/cap9.xml#c9_11064">— Синьйора,— відповів він,— проста черниця, але не така, як усі. </note>
        <note xml:id="ukrainian_1982_cap9-n38" type="comm" target="quarantana/cap9.xml#c9_11065" targetEnd="quarantana/cap9.xml#c9_11232">Не подумайте, що вона абатиса або настоятелька, навпаки, судячи з розмов, вона одна й наймолодших черниць, але вона — від Адамового ребра, і предки її були великі люди, прибулі з Іспанії, звідки родом уся тутешня влада,— тим-то її й звуть «синьйорою». Цим хочуть показати, що вона — велика панія, і весь окіл величає її так, бо, кажуть, у цьому монастирі ніколи не бачили подібної особи. Та й уся її теперішня рідня, там, у Мілані, не абихто — це люди, які завжди у всьому мають рацію, а в Монці й поготів: її батько, дарма що не живе тут, вважається першим в околі, через це й вона може робити в монастирі все, що їй потрібно, та й за монастирськими стінами народ дуже поважає її, і якщо вже вона за що береться, то неодмінно домагається свого. Отож якщо цьому доброму ченцеві вдасться передоручити вас їй і вона вас прийме, то можу сказати вам прямо: ви будете як у бога за дверима. </note>
        <note xml:id="ukrainian_1982_cap9-n39" type="comm" target="quarantana/cap9.xml#c9_11233" targetEnd="quarantana/cap9.xml#c9_11299">Діставшися до воріт містечка, в ті часи захищених збоку напіврозваленою старовинною вежею та рештками якоїсь маленької фортеці, так само розваленої (можливо, декотрі мої читачі пригадають, що бачили все це ще цілим), настоятель зупинився, озирнувся, чи за ним ідуть інші, потому зайшов у ворота й попрямував до монастиря, де знову спинився на порозі, чекаючи своїх супутників. </note>
        <note xml:id="ukrainian_1982_cap9-n40" type="comm" target="quarantana/cap9.xml#c9_11300" targetEnd="quarantana/cap9.xml#c9_11334">Потім він попросив візника години за дві-три повернутися з відповіддю; візник пообіцяв і попрощався з жінками, котрі засипали його словами вдячності й дорученнями до падре Крістофоро. </note>
        <note xml:id="ukrainian_1982_cap9-n41" type="comm" target="quarantana/cap9.xml#c9_11335" targetEnd="quarantana/cap9.xml#c9_11361">Настоятель запросив матір з дочкою зайти в перший дворик монастиря, завів їх до келії воротарки, а сам вирушив клопотатися в їхній справі. </note>
        <note xml:id="ukrainian_1982_cap9-n42" type="comm" target="quarantana/cap9.xml#c9_11362" targetEnd="quarantana/cap9.xml#c9_11394">Через деякий час він повернувся радісний і сказав їм іти за ним. З'явився він якраз вчасно, бо дочка й мати вже не знали, як відчепитися від настирливих розпитів воротарки. </note>
        <note xml:id="ukrainian_1982_cap9-n43" type="comm" target="quarantana/cap9.xml#c9_11395" targetEnd="quarantana/cap9.xml#c9_11410">Поки вони перетинали другий дворик, чернець напучував їх, даючи настанови, як потрібно поводити себе з синьйорою. </note>
        <note xml:id="ukrainian_1982_cap9-n44" type="comm" target="quarantana/cap9.xml#c9_11411" targetEnd="quarantana/cap9.xml#c9_11425">— Вона настроєна дуже прихильно до вас,— сказав він,— і якщо захоче, може зробити вам багато добра. </note>
        <note xml:id="ukrainian_1982_cap9-n45" type="comm" target="quarantana/cap9.xml#c9_11426" targetEnd="quarantana/cap9.xml#c9_11448">Будьте смиренні й поштиві, відповідайте щиро на всі запитання, які вона вважатиме за потрібне поставити вам. Якщо ж вас ні про що не питатимуть, то покладіться в усьому на мене. </note>
        <note xml:id="ukrainian_1982_cap9-n46" type="comm" target="quarantana/cap9.xml#c9_11449" targetEnd="quarantana/cap9.xml#c9_11481">Вони опинились у кімнаті нижнього поверху, звідки двері вели до приймальні. Перш ніж зайти туди, настоятель, показавши на двері, мовив упівголоса: «Вона тут»,— як би ото ще раз нагадуючи про свої настанови. </note>
        <note xml:id="ukrainian_1982_cap9-n47" type="comm" target="quarantana/cap9.xml#c9_11482" targetEnd="quarantana/cap9.xml#c9_11553">Лючія, яка ніколи не бувала в монастирі, потрапивши до приймальні, стала озиратися, шукаючи очима синьйору, щоб уклонитися їй, і, не виявивши нікого, стояла, мов зачарована. Але, помітивши, що чернець і Аньєзе попрямували в куток, вона подивилася за ними й побачила вікно незвичайної форми з двома товстими й густими залізними решітками, а за решітками — черницю. </note>
        <note xml:id="ukrainian_1982_cap9-n48" type="comm" target="quarantana/cap9.xml#c9_11554" targetEnd="quarantana/cap9.xml#c9_11577">На вигляд їй можна було дати років двадцять п'ять, і з першого погляду вона здавалася гарною, однак це була поблякла, відцвіла краса, і я б додав — із слідами руйнації. </note>
        <note xml:id="ukrainian_1982_cap9-n49" type="comm" target="quarantana/cap9.xml#c9_11578" targetEnd="quarantana/cap9.xml#c9_11642">З-під напнутого на голову й обвислого обабіч обличчя чорного покривала видніла білосніжна полотняна пов'язка, до половини прикриваючи такого ж білого лоба; друга пов'язка, спадаючи брижами й обрамляючи обличчя, переходила під підборіддям у білий плат, який спускався на груди й прикривав весь комір чорного чернечого одіяння. </note>
        <note xml:id="ukrainian_1982_cap9-n50" type="comm" target="quarantana/cap9.xml#c9_11643" targetEnd="quarantana/cap9.xml#c9_11664">На чоло черниці часто набігали зморшки, мовби від гострого болю, і тоді чорні брови суворо сходились ближче. </note>
        <note xml:id="ukrainian_1982_cap9-n51" type="comm" target="quarantana/cap9.xml#c9_11665" targetEnd="quarantana/cap9.xml#c9_11760">Очі, так само чорні, то впивалися в обличчя людей з якоюсь чванливою допитливістю, то квапливо втуплювалися в землю, ніби бажаючи сховатися. В певні хвилини уважний спостерігач виявив би, що ці очі шукали любові, жалю, співчуття; іншим разом він, можливо, зауважив би в них миттєвий спалах давньої, але притлумлюваної ненависті, щось погрозливе й жорстоке. Коли синьйорині очі були нерухомо скеровані в далечінь, одні могли вбачати в цьому горду відсутність будь-яких бажань, другі — биття прихованої думки про якусь внутрішню тривогу, що точила цю душу й володіла нею дужче всього на світі. </note>
        <note xml:id="ukrainian_1982_cap9-n52" type="comm" target="quarantana/cap9.xml#c9_11761" targetEnd="quarantana/cap9.xml#c9_11779">Незвичайно бліде обличчя мало тонкі й вишукані обриси, однак було позначене слідами повільного виснаження. </note>
        <note xml:id="ukrainian_1982_cap9-n53" type="comm" target="quarantana/cap9.xml#c9_11780" targetEnd="quarantana/cap9.xml#c9_11807">Ледь рожеві губи все ж чітко вирізнялись на цьому блідому тлі,— їхні рухи, як і очей, були раптові, жваві, повні виразності й таємничості. </note>
        <note xml:id="ukrainian_1982_cap9-n54" type="comm" target="quarantana/cap9.xml#c9_11808" targetEnd="quarantana/cap9.xml#c9_11839">Велика, гарно збудована постать програвала від певної недбалості в поставі або видавалась іноді незграбною від поривчастих вайлуватих рухів, надто рішучих для жінки, не кажучи вже про черницю. </note>
        <note xml:id="ukrainian_1982_cap9-n55" type="comm" target="quarantana/cap9.xml#c9_11840" targetEnd="quarantana/cap9.xml#c9_11903">В самому одінні де-де виявлялася якась вишуканість і вибагливість, засвідчуючи своєрідність цієї черниці: ліф було оброблено з якоюсь світською витонченістю, а з-під пов'язки на скроню спадало пасмо чорного волосся — обставина, яка промовляла про забутий або знехтуваний статут, бо ж правила приписували носити завжди коротке волосся — таке, як після урочистого обряду постригу. </note>
        <note xml:id="ukrainian_1982_cap9-n56" type="comm" target="quarantana/cap9.xml#c9_11904" targetEnd="quarantana/cap9.xml#c9_11952">Однак усе це не справило враження на жінок, не знайомих з монастирськими порядками, а настоятель, бачивши синьйору не вперше, як і чимало інших, уже встиг звикнути до дивацтв в усій її особі та в манерах. </note>
        <note xml:id="ukrainian_1982_cap9-n57" type="comm" target="quarantana/cap9.xml#c9_11953" targetEnd="quarantana/cap9.xml#c9_11986">Як ми сказали, в цю хвилину вона стояла біля решітки, недбало спершися на неї й стиснувши своїми безкровними пальцями її прути, і дивилася просто в вічі Лючії, яка нерішуче підступала до неї. </note>
        <note xml:id="ukrainian_1982_cap9-n58" type="comm" target="quarantana/cap9.xml#c9_11987" targetEnd="quarantana/cap9.xml#c9_12023">— Вельмишановна мати й ясновельможна синьйоро,— сказав настоятель, низько похиливши голову й склавши руки на грудях,— ось та бідна дівчина, якій ви, на моє прохання, обіцяли своє високе заступництво, а це її мати. </note>
        <note xml:id="ukrainian_1982_cap9-n59" type="comm" target="quarantana/cap9.xml#c9_12024" targetEnd="quarantana/cap9.xml#c9_12059">Обидві рекомендовані знай низько кланялися. Порухом руки синьйора показала, що, мовляв, досить, і звернулася до ченця: — Я щаслива, що можу зробити приємність нашим добрим друзям, отцям капуцинам. </note>
        <note xml:id="ukrainian_1982_cap9-n60" type="comm" target="quarantana/cap9.xml#c9_12060" targetEnd="quarantana/cap9.xml#c9_12081">Однак,— провадила вона далі,— розкажіть мені дещо докладніше історію цієї дівчини, щоб стало ясно, що можна зробити для неї. </note>
        <note xml:id="ukrainian_1982_cap9-n61" type="comm" target="quarantana/cap9.xml#c9_12082" targetEnd="quarantana/cap9.xml#c9_12088">Лючія зашарілася й похилила голову. </note>
        <note xml:id="ukrainian_1982_cap9-n62" type="comm" target="quarantana/cap9.xml#c9_12089" targetEnd="quarantana/cap9.xml#c9_12122">— Ви повинні знати, вельмишановна мати...— почала була Аньєзе, але настоятель поглядом урвав її й відповів: — Ясновельможна синьйоро, цю дівчину, як я вже вам сказав, доручив мені один із моїх співбратів. </note>
        <note xml:id="ukrainian_1982_cap9-n63" type="comm" target="quarantana/cap9.xml#c9_12123" targetEnd="quarantana/cap9.xml#c9_12158">Щоб уникнути різних небезпек, вона була вимушена потай залишити рідне село, і ось тепер вона тимчасово потребує пристановища, де можна б жити в невідомості і де ніхто не насміє потурбувати її, навіть коли... </note>
        <note xml:id="ukrainian_1982_cap9-n64" type="comm" target="quarantana/cap9.xml#c9_12159" targetEnd="quarantana/cap9.xml#c9_12175">— Що ж це за небезпеки? — урвала його синьйора.— Прощу, отче настоятелю, не говоріть загадками. </note>
        <note xml:id="ukrainian_1982_cap9-n65" type="comm" target="quarantana/cap9.xml#c9_12176" targetEnd="quarantana/cap9.xml#c9_12189">Адже ви знаєте, що ми, черниці, дуже охочі до всяких історій та ще й з усіма подробицями. </note>
        <note xml:id="ukrainian_1982_cap9-n66" type="comm" target="quarantana/cap9.xml#c9_12190" targetEnd="quarantana/cap9.xml#c9_12205">— Небезпеки ці такі,— відповів настоятель,— що до слуху вельмишановної матері вони повинні дійти тільки у вигляді найслабкіших натяків. </note>
        <note xml:id="ukrainian_1982_cap9-n67" type="comm" target="quarantana/cap9.xml#c9_12206" targetEnd="quarantana/cap9.xml#c9_12214">— Так, звичайно,— квапливо мовила синьйора, злегка почервонівши. </note>
        <note xml:id="ukrainian_1982_cap9-n68" type="comm" target="quarantana/cap9.xml#c9_12215" targetEnd="quarantana/cap9.xml#c9_12216">Може, то в ній заговорила соромливість? </note>
        <note xml:id="ukrainian_1982_cap9-n69" type="comm" target="quarantana/cap9.xml#c9_12217" targetEnd="quarantana/cap9.xml#c9_12250">Той, хто спостеріг би миттєвий вираз досади, що супроводив цей рум'янець, міг би засумніватися в цьому, тим паче порівнявши його з рум'янцем, який часом заливав Лючіїні щоки. </note>
        <note xml:id="ukrainian_1982_cap9-n70" type="comm" target="quarantana/cap9.xml#c9_12251" targetEnd="quarantana/cap9.xml#c9_12319">— Досить буде сказати те, — провадив настоятель, — що один всемогутній кавалер...— не всі великі світу сього послуговуються дарами божими для слави божої й на користь ближньому, як це робить ваша світлість...— один всемогутній кавалер якийсь час переслідував цю дівчину ницими зваблюваннями, а потім, бачачи марність своїх домагань, вирішив удатися до відкритого насильства, аж бідолашка вимушена була втікати з власного дому. </note>
        <note xml:id="ukrainian_1982_cap9-n71" type="comm" target="quarantana/cap9.xml#c9_12320" targetEnd="quarantana/cap9.xml#c9_12351">— Підійдіть до мене ви, котра молодша,— сказала синьйора Лючії, поманивши її пальцем.— Я знаю, що устами отця настоятеля глаголить істина, проте ніхто не може бути обізнаний у цій справі краще за вас. </note>
        <note xml:id="ukrainian_1982_cap9-n72" type="comm" target="quarantana/cap9.xml#c9_12352" targetEnd="quarantana/cap9.xml#c9_12363">Тож ви повинні сказати нам, чи справді цей кавалер виявився мерзенним переслідувачем. </note>
        <note xml:id="ukrainian_1982_cap9-n73" type="comm" target="quarantana/cap9.xml#c9_12364" targetEnd="quarantana/cap9.xml#c9_12374">Що стосується першого бажання синьйори, то Лючія відразу послухалась і підійшла до неї, але дати відповідь — це була зовсім інша справа. </note>
        <note xml:id="ukrainian_1982_cap9-n74" type="comm" target="quarantana/cap9.xml#c9_12375" targetEnd="quarantana/cap9.xml#c9_12410">Якби таке запитав Лючію навіть хтось із своїх, вона й тоді б дуже зніяковіла; коли ж таке запитала значна синьйора, та ще з якимсь відтінком насмішкуватого сумніву, в дівчини відразу пропала всяка охота відповідати. </note>
        <note xml:id="ukrainian_1982_cap9-n75" type="comm" target="quarantana/cap9.xml#c9_12411" targetEnd="quarantana/cap9.xml#c9_12422">— Синьйоро... вельмишановна... мати....— лепетала вона, ніби їй не було більше чого сказати. </note>
        <note xml:id="ukrainian_1982_cap9-n76" type="comm" target="quarantana/cap9.xml#c9_12423" targetEnd="quarantana/cap9.xml#c9_12442">Але уже Аньєзе вирішила, що необхідно прийти дочці на допомогу, оскільки теж була обізнана в цій справі не менше від неї. </note>
        <note xml:id="ukrainian_1982_cap9-n77" type="comm" target="quarantana/cap9.xml#c9_12443" targetEnd="quarantana/cap9.xml#c9_12481">— Ясновельможна синьйоро,— сказала вона,— я можу підтвердити, що моя дочка боялася цього кавалера, як чорт ладану, тобто я маю на увазі, що оцей кавалер — сущий диявол. Ви вже мені вибачте, якщо я говорю нескладно, адже ми прості люди. </note>
        <note xml:id="ukrainian_1982_cap9-n78" type="comm" target="quarantana/cap9.xml#c9_12482" targetEnd="quarantana/cap9.xml#c9_12552">Річ у тім, що моя бідна дівчинка була засватана за одного хлопця нашого ж стану, богобоязливого, скромного хлопця. І якби наш синьйор курато був справжнім чоловіком, як я це розумію... я знаю, що говорю про особу духовну, але ж падре Крістофоро, друг отця настоятеля, також особа духовна, як і наш курато, а він чоловік милосердний і якби був тут, то міг би підтвердити... </note>
        <note xml:id="ukrainian_1982_cap9-n79" type="comm" target="quarantana/cap9.xml#c9_12553" targetEnd="quarantana/cap9.xml#c9_12594">— Які ж бо ви скорі говорити, коли вас не питають! — гордо й гнівно урвала її синьйора і при цьому зробилась майже потворною.— Мовчіть, я і без вас знаю, що батьки завжди квапляться давати відповіді за своїх дітей. </note>
        <note xml:id="ukrainian_1982_cap9-n80" type="comm" target="quarantana/cap9.xml#c9_12595" targetEnd="quarantana/cap9.xml#c9_12614">Уражена Аньєзе кинула на Лючію погляд, мовляв: «Бачиш, як мені перепадає через твою забарність». </note>
        <note xml:id="ukrainian_1982_cap9-n81" type="comm" target="quarantana/cap9.xml#c9_12615" targetEnd="quarantana/cap9.xml#c9_12642">Настоятель і собі велемовно подивився на дівчину й кивнув головою на знак того, що настав час якось виплутуватися й не кидати на мілині бідну матір. </note>
        <note xml:id="ukrainian_1982_cap9-n82" type="comm" target="quarantana/cap9.xml#c9_12643" targetEnd="quarantana/cap9.xml#c9_12656">— Вельмишановна синьйоро,— мовила Лючія,— все, що сказала вам моя мати, щира правда. </note>
        <note xml:id="ukrainian_1982_cap9-n83" type="comm" target="quarantana/cap9.xml#c9_12657" targetEnd="quarantana/cap9.xml#c9_12672">Юнак, який залицявся до мене...— і при цих словах вона густо почервоніла,— я йшла за нього без примусу. </note>
        <note xml:id="ukrainian_1982_cap9-n84" type="comm" target="quarantana/cap9.xml#c9_12673" targetEnd="quarantana/cap9.xml#c9_12688">Пробачте, що я висловлююсь про це так безсоромно, але я не хочу, щоб ви кепсько подумали про мою матір. </note>
        <note xml:id="ukrainian_1982_cap9-n85" type="comm" target="quarantana/cap9.xml#c9_12689" targetEnd="quarantana/cap9.xml#c9_12705">А щодо того синьйора (хай простить йому Господь!)... то я готова радше вмерти, аніж потрапити йому в руки. </note>
        <note xml:id="ukrainian_1982_cap9-n86" type="comm" target="quarantana/cap9.xml#c9_12706" targetEnd="quarantana/cap9.xml#c9_12754">І якщо ви будете такі милостиві й прихистите нас, коли вже нам доводиться йти на це — шукати притулку й турбувати добрих людей (нехай буде на все воля Господня!),— то будьте певні, синьйоро, ніхто не молитиметься за вас палкіше від нас, біднихжінок. </note>
        <note xml:id="ukrainian_1982_cap9-n87" type="comm" target="quarantana/cap9.xml#c9_12755" targetEnd="quarantana/cap9.xml#c9_12772">— Вам я вірю,— мовила синьйора злагіднілим голосом.— Але мені хотілося б вислухати вас віч-на-віч. </note>
        <note xml:id="ukrainian_1982_cap9-n88" type="comm" target="quarantana/cap9.xml#c9_12773" targetEnd="quarantana/cap9.xml#c9_12797">Не тому, звісно, що мені потрібні подальші пояснення або докази, щоб удовольнити палке прохання отця настоятеля,— провадила вона,— про це я вже подумала. </note>
        <note xml:id="ukrainian_1982_cap9-n89" type="comm" target="quarantana/cap9.xml#c9_12798" targetEnd="quarantana/cap9.xml#c9_12816">Ось як, думається мені, найкраще вчинити на перший час. </note>
        <note xml:id="ukrainian_1982_cap9-n90" type="comm" target="quarantana/cap9.xml#c9_12817" targetEnd="quarantana/cap9.xml#c9_12828">Монастирська воротарка кілька днів тому віддала заміж свою останню дочку. </note>
        <note xml:id="ukrainian_1982_cap9-n91" type="comm" target="quarantana/cap9.xml#c9_12829" targetEnd="quarantana/cap9.xml#c9_12848">Ці жінки можуть зайняти звільнену нею кімнату й виконувати ті нехитрі обов'язки, які виконувала вона. </note>
        <note xml:id="ukrainian_1982_cap9-n92" type="comm" target="quarantana/cap9.xml#c9_12849" targetEnd="quarantana/cap9.xml#c9_12892">Сказати правду...— тут вона зробила знак настоятелеві, котрий підійшов до решітки, й стиха вела далі: — Сказати правду, з огляду на поганий урожай спершу були хотіли нікого не брати на місце тієї дівчини, але я поговорю з матір'ю абатисою, а одне моє слово... та й до того ж палке прохання отця настоятеля... </note>
        <note xml:id="ukrainian_1982_cap9-n93" type="comm" target="quarantana/cap9.xml#c9_12893" targetEnd="quarantana/cap9.xml#c9_12899">Отже, я вважаю цю справу залагодженою... </note>
        <note xml:id="ukrainian_1982_cap9-n94" type="comm" target="quarantana/cap9.xml#c9_12900" targetEnd="quarantana/cap9.xml#c9_12925">Настоятель почав був дякувати, але синьйора урвала його: — Не треба ніяких церемоній: якби виникла така потреба, я теж змогла б удатися до підтримки отців капуцинів. </note>
        <note xml:id="ukrainian_1982_cap9-n95" type="comm" target="quarantana/cap9.xml#c9_12926" targetEnd="quarantana/cap9.xml#c9_12949">Зрештою,— провадила вона з усмішкою, де проглядала якась гірка насмішка,— зрештою, хіба ми не брати й сестри? </note>
        <note xml:id="ukrainian_1982_cap9-n96" type="comm" target="quarantana/cap9.xml#c9_12950" targetEnd="quarantana/cap9.xml#c9_12988">Мовивши це, зона покликала одну з двох послушниць, приставлених до неї, як виняток, для особистих послуг, і наказала повідомити про своє рішення абатису, а потім домовитися з воротаркою і з Аньєзе. </note>
        <note xml:id="ukrainian_1982_cap9-n97" type="comm" target="quarantana/cap9.xml#c9_12989" targetEnd="quarantana/cap9.xml#c9_12996">Вона відіслала останню, відпустила настоятеля й затримала Лючію. </note>
        <note xml:id="ukrainian_1982_cap9-n98" type="comm" target="quarantana/cap9.xml#c9_12997" targetEnd="quarantana/cap9.xml#c9_13016">Настоятель провів Аньєзе до воріт, давши їй дорогою нові настанови, а сам пішов писати листа своєму другові падре Крістофоро. </note>
        <note xml:id="ukrainian_1982_cap9-n99" type="comm" target="quarantana/cap9.xml#c9_13017" targetEnd="quarantana/cap9.xml#c9_13033">«Велика дивачка ця синьйора! — думав він дорогою.— Цікава особа! </note>
        <note xml:id="ukrainian_1982_cap9-n100" type="comm" target="quarantana/cap9.xml#c9_13034" targetEnd="quarantana/cap9.xml#c9_13048">Але хто зуміє зачепити її за живе, той зможе примусити її зробити що завгодно. </note>
        <note xml:id="ukrainian_1982_cap9-n101" type="comm" target="quarantana/cap9.xml#c9_13049" targetEnd="quarantana/cap9.xml#c9_13061">Крістофоро, либонь, і не сподівався, що мені пощастить так швидко й спритно влаштувати все. </note>
        <note xml:id="ukrainian_1982_cap9-n102" type="comm" target="quarantana/cap9.xml#c9_13062" targetEnd="quarantana/cap9.xml#c9_13078">Дивний він чоловік! Нічого з ним не вдієш, завжди він заклопотаний, роблячи добрі справи. </note>
        <note xml:id="ukrainian_1982_cap9-n103" type="comm" target="quarantana/cap9.xml#c9_13079" targetEnd="quarantana/cap9.xml#c9_13109">Добре, що цього разу він знайшов друга, який вмить усе залагодив, тихо й без особливих клопотів. </note>
        <note xml:id="ukrainian_1982_cap9-n104" type="comm" target="quarantana/cap9.xml#c9_13110" targetEnd="quarantana/cap9.xml#c9_13126">Добряга Крістофоро буде задоволений і побачить, що й ми тут на дещо придатні». </note>
        <note xml:id="ukrainian_1982_cap9-n105" type="comm" target="quarantana/cap9.xml#c9_13127" targetEnd="quarantana/cap9.xml#c9_13215">Синьйора, котра в присутності бувалого капуцина зважувала свої рухи й слова, зоставшися віч-на-віч із молоденькою недосвідченою селянкою, більше не вважала за потрібне стримуватися; і її речі помалу-малу стали такі дивні, що ми, замість наводити їх, вважаємо за зручніше коротко розповісти історію нещасної, бо це необхідно для розуміння всього незвичайного й таємничого, пов'язаного з нею, і для пояснення її подальшої поведінки. </note>
        <note xml:id="ukrainian_1982_cap9-n106" type="comm" target="quarantana/cap9.xml#c9_13216" targetEnd="quarantana/cap9.xml#c9_13234">Вона була молодша дочка князя ***, відомого міланського аристократа, який вважався одним з найбагатших людей в місті. </note>
        <note xml:id="ukrainian_1982_cap9-n107" type="comm" target="quarantana/cap9.xml#c9_13235" targetEnd="quarantana/cap9.xml#c9_13275">Та через високу думку про своє звання все його багатство видавалось йому недостатнім, ба навіть мізерним для підтримання блиску їхнього давнього роду. Тому його думки були скеровані на те, щоб спробувати, принаймні оскільки це залежало від нього, зберегти це багатство таким, яким воно було,— неподільним довіку. </note>
        <note xml:id="ukrainian_1982_cap9-n108" type="comm" target="quarantana/cap9.xml#c9_13276" targetEnd="quarantana/cap9.xml#c9_13323">Скільки він мав дітей, про це наша історія з певністю не говорить: вона лише дає на здогад, що він прирікав на чернече життя молодших дітей обох статей, щоб залишити весь статок своєму первісткові, призначеному продовжувати рід, тобто понароджувати дітей, мучитись самому й мучити їх у такий самий спосіб. </note>
        <note xml:id="ukrainian_1982_cap9-n109" type="comm" target="quarantana/cap9.xml#c9_13324" targetEnd="quarantana/cap9.xml#c9_13341">Наша нещасливиця була ще в череві матері, коли її долю було вирішено безповоротно. </note>
        <note xml:id="ukrainian_1982_cap9-n110" type="comm" target="quarantana/cap9.xml#c9_13342" targetEnd="quarantana/cap9.xml#c9_13366">Залишалося тільки дізнатися — буде то чернець чи черниця, для чого була потрібна не згода дитини, а тільки поява її на світ. </note>
        <note xml:id="ukrainian_1982_cap9-n111" type="comm" target="quarantana/cap9.xml#c9_13367" targetEnd="quarantana/cap9.xml#c9_13397">Коли народилась дівчинка, князь, її батько, бажаючи дати їй ім'я, яке безпосередньо викликало б думку про монастир і яке носила свята знатного походження, назвав її Гертрудою. </note>
        <note xml:id="ukrainian_1982_cap9-n112" type="comm" target="quarantana/cap9.xml#c9_13398" targetEnd="quarantana/cap9.xml#c9_13439">Першими її іграшками були ляльки, вбрані черницями, потім — маленькі зображення святих, так само в чернечому вбранні. Ці подарунки завжди супроводжувались довгими напученнями берегти їх як коштовність і риторичним запитанням: «Адже ж гарно, еге?» </note>
        <note xml:id="ukrainian_1982_cap9-n113" type="comm" target="quarantana/cap9.xml#c9_13440" targetEnd="quarantana/cap9.xml#c9_13480">Коли князь, княгиня або княжа — єдиний із хлопчиків, виховуваний удома,— хотіли похвалити квітучий вигляд дівчинки, вони ніби не знаходили для цього інших слів, крім: «Шо за мати абатиса!» </note>
        <note xml:id="ukrainian_1982_cap9-n114" type="comm" target="quarantana/cap9.xml#c9_13481" targetEnd="quarantana/cap9.xml#c9_13490">Однак ніхто ніколи не казав прямо: «Ти повинна стати черницею». </note>
        <note xml:id="ukrainian_1982_cap9-n115" type="comm" target="quarantana/cap9.xml#c9_13491" targetEnd="quarantana/cap9.xml#c9_13505">Це була сама собою зрозуміла думка; її зачіпали побіжно, при всякій розмові щодо майбутнього дівчинки. </note>
        <note xml:id="ukrainian_1982_cap9-n116" type="comm" target="quarantana/cap9.xml#c9_13506" targetEnd="quarantana/cap9.xml#c9_13551">Якщо Гертруда часом дозволяла собі який-не-будь зухвалий і визивний вчинок, до чого вона за своєю вдачею була досить схильна, їй казали: «Ти — дівчинка, тобі не личить поводитися так; от коли станеш матір'ю абатисою, тоді й перевертатимеш усе догори дном». </note>
        <note xml:id="ukrainian_1982_cap9-n117" type="comm" target="quarantana/cap9.xml#c9_13552" targetEnd="quarantana/cap9.xml#c9_13627">А подеколи князь, вичитуючи дочці за надто вільне й невимушене поводження, над яким вона не задумувалася, казав їй: «Ох-ох! Дівчинці твого звання не слід поводити себе так; якщо ти хочеш, щоб у свій час тобі виказували належну повагу, учись замолоду володіти собою: пам'ятай, що в монастирі ти у всьому повинна бути першою — адже знатна кров повинна виявляти себе всюди». </note>
        <note xml:id="ukrainian_1982_cap9-n118" type="comm" target="quarantana/cap9.xml#c9_13628" targetEnd="quarantana/cap9.xml#c9_13660">Усе це навіювало дівчинці думку, що її доля — стати черницею. Але батькові слова діяли на неї сильніше, ніж будь-які інші слова. </note>
        <note xml:id="ukrainian_1982_cap9-n119" type="comm" target="quarantana/cap9.xml#c9_13661" targetEnd="quarantana/cap9.xml#c9_13704">Князь у всьому виявляв себе повновладним господарем, а коли заходила мова про майбутнє дітей, то його обличчя, кожне його слово виказували несхитну рішучість і невблаганну, сувору владність, які справляли на оточення враження фатальної необхідності. </note>
        <note xml:id="ukrainian_1982_cap9-n120" type="comm" target="quarantana/cap9.xml#c9_13705" targetEnd="quarantana/cap9.xml#c9_13734">З шести років Гертруду віддали на виховання, а вірніше, для підготовки до покликання, на яке її прирекли,— до монастиря, де ми її й зустріли. Саме місце було обрано з певним наміром. </note>
        <note xml:id="ukrainian_1982_cap9-n121" type="comm" target="quarantana/cap9.xml#c9_13735" targetEnd="quarantana/cap9.xml#c9_13780">Добрий наставник наших двох жінок сказав, що синьйорин батько був першою людиною в Монці. Додавши це свідчення до деяких інших, які наш анонім ніби ненавмисне наводить то тут, то там, ми можемо твердити, що князь був дуже впливовий місцевий феодал. </note>
        <note xml:id="ukrainian_1982_cap9-n122" type="comm" target="quarantana/cap9.xml#c9_13781" targetEnd="quarantana/cap9.xml#c9_13818">У всякому разі, він тішився своєю значимістю і не без підстави припускав, що в тому монастирі скоріше, ніж деінде, його дочку буде прийнято з надзвичайною люб'язністю й вишуканістю, що має спонукати її обрати монастир місцем свого постійного перебування. </note>
        <note xml:id="ukrainian_1982_cap9-n123" type="comm" target="quarantana/cap9.xml#c9_13819" targetEnd="quarantana/cap9.xml#c9_13891">І він не помилився: абатиса та деякі інші черниці-інтриганки, котрі, як ото кажуть, верховодили в монастирі, зраділи, побачивши, що до них у руки потрапляє запорука заступництва, такого цінного за всяких обставин, такого славного в будь-який час. Вони прийняли пропозицію з виявами вдячності, хоч і не надмірними, зате досить виразними, й цілком підтримали згадані князем в розмові плани щодо постійного влаштування дочки в монастирі,— ці плани цілком збігалися з їхніми власними. </note>
        <note xml:id="ukrainian_1982_cap9-n124" type="comm" target="quarantana/cap9.xml#c9_13892" targetEnd="quarantana/cap9.xml#c9_13950">Щойно Гертруда ступила до монастиря, як її стали називати не на йменя, а синьйориною. Їй відвели почесне місце за столом та в спальні, її поводження ставилося за взірець іншим дівчаткам, які там виховувалися; їй перепадали нескінченні подарунки й лагідне обходження, приправлене поштивим панібратством, яке так вабить дітей до тих, хто на їхніх очах ставиться до інших дітей трохи згорда. </note>
        <note xml:id="ukrainian_1982_cap9-n125" type="comm" target="quarantana/cap9.xml#c9_13951" targetEnd="quarantana/cap9.xml#c9_14025">Не те щоб усі черниці змовились заманити бідолашну в сіті: серед них було чимало простих жінок, далеких від усяких інтриг. Навіть сама думка принести дівчинку в жертву якимсь корисливим цілям викликала б у них огиду. Та всі вони, поглинуті своїми особистими справами, або не помічали всіх отих хитрощів, або ж не розуміли, скільки в них таїться зла. Одні просто не замислювались над цією справою, інші мовчали, не бажаючи зчиняти даремного галасу. </note>
        <note xml:id="ukrainian_1982_cap9-n126" type="comm" target="quarantana/cap9.xml#c9_14026" targetEnd="quarantana/cap9.xml#c9_14071">Дехто з них, згадуючи, як і їх свого часу в такий же спосіб доведено до того, в чому вони згодом каялися, співчували невинній бідолашці й знаходили вихід для свого почуття, виявляючи до неї ніжні й сумні пестощі,— а та й не запідозрювала, що під цим криється якась таємниця. І все йшло далі своїм чином. </note>
        <note xml:id="ukrainian_1982_cap9-n127" type="comm" target="quarantana/cap9.xml#c9_14072" targetEnd="quarantana/cap9.xml#c9_14088">Так, мабуть, усе б і йшло, якби в Гертруди не було в цьому монастирі ровесниць. </note>
        <note xml:id="ukrainian_1982_cap9-n128" type="comm" target="quarantana/cap9.xml#c9_14089" targetEnd="quarantana/cap9.xml#c9_14103">Але серед її подруг по вихованню знайшлося кілька таких, які знали, що мають вийти заміж. </note>
        <note xml:id="ukrainian_1982_cap9-n129" type="comm" target="quarantana/cap9.xml#c9_14104" targetEnd="quarantana/cap9.xml#c9_14148">Вихована на думках про свою вищість, з гордістю говорячи про свою майбутню роль абатиси, начальниці монастиря, Гертруда будь-що хотіла стати предметом заздрощів для інших, однак з подивом і прикрістю зауважила, що декотрі з дівчаток анітрохи їй не заздрили. </note>
        <note xml:id="ukrainian_1982_cap9-n130" type="comm" target="quarantana/cap9.xml#c9_14149" targetEnd="quarantana/cap9.xml#c9_14186">Картинам величної, але обмеженої й холодної вищості, якою тішиться абатиса в монастирі, вони протиставляли розмаїті й звабливі описи весіль, проханих обідів, бенкетів,— як казали тоді,— веселого життя в маєтках, описи блискучих туалетів та екіпажів. </note>
        <note xml:id="ukrainian_1982_cap9-n131" type="comm" target="quarantana/cap9.xml#c9_14187" targetEnd="quarantana/cap9.xml#c9_14211">Ці розповіді хвилювали Гертруду, як великий кошик щойно зірваних квітів хвилює рій бджіл: у голові їй шуміло, мозок гарячково працював. </note>
        <note xml:id="ukrainian_1982_cap9-n132" type="comm" target="quarantana/cap9.xml#c9_14212" targetEnd="quarantana/cap9.xml#c9_14255">Батьки та вихователі старанно розвивали в ній вроджене марнославство, прагнучи змусити її полюбити монастир; та коли ця пристрасть знайшла собі застосування в уявленнях, ближчих вдачі дівчинки, то вона потяглася до них із захопленням, набагато жвавішим і безпосереднішим. </note>
        <note xml:id="ukrainian_1982_cap9-n133" type="comm" target="quarantana/cap9.xml#c9_14256" targetEnd="quarantana/cap9.xml#c9_14327">Шоб не здаватися гіршою від своїх подруг і водночас втішатися своєю новою пристрастю, вона відповідала подругам, що, мовляв, ніхто не має права постригти її без її згоди на те; адже й вона може взяти шлюб, оселитися в палаці, жити світським життям, і то навіть більше, ніж вони, і вона, мовляв, може зробити це, досить їй тільки захотіти, а вона зовсім не проти; і, зрештою, вона просто-таки хоче цього,— та й справді, у неї з'явилося таке бажання. </note>
        <note xml:id="ukrainian_1982_cap9-n134" type="comm" target="quarantana/cap9.xml#c9_14328" targetEnd="quarantana/cap9.xml#c9_14362">Думка про те, що бути чи не бути черницею залежить від її згоди, думка, доти причаєна десь у далекому закутку її свідомості, нині розгорнулася й проявилася в усій своїй повноті. </note>
        <note xml:id="ukrainian_1982_cap9-n135" type="comm" target="quarantana/cap9.xml#c9_14363" targetEnd="quarantana/cap9.xml#c9_14377">Гертруда щохвилини прикликала її на поміч, щоб спокійніше втішатися образами звабливого майбутнього. </note>
        <note xml:id="ukrainian_1982_cap9-n136" type="comm" target="quarantana/cap9.xml#c9_14378" targetEnd="quarantana/cap9.xml#c9_14423">Проте за цією думкою завжди з'являлася друга: відмовити передусім треба було князю-батькові, який давно вже був упевнений, що дочка пострижеться в черниці; через цю думку душа дівчини була дуже далека від тієї певності, яка бриніла в її словах. </note>
        <note xml:id="ukrainian_1982_cap9-n137" type="comm" target="quarantana/cap9.xml#c9_14424" targetEnd="quarantana/cap9.xml#c9_14448">Тоді вона починала порівнювати себе з подругами, чия впевненість була дещо іншою, і почувала до них ті гострі заздрощі, які вона спершу сама хотіла навіяти їм. </note>
        <note xml:id="ukrainian_1982_cap9-n138" type="comm" target="quarantana/cap9.xml#c9_14449" targetEnd="quarantana/cap9.xml#c9_14476">Заздрячи, вона ненавиділа їх, часом її ненависть виливалася в образах, у різких вихватках, у в'їдливих словах, а часом спільність нахилів і надій присипляла цю ненависть, поступаючись місцем нестійкому миттєвому взаєморозумінню. </note>
        <note xml:id="ukrainian_1982_cap9-n139" type="comm" target="quarantana/cap9.xml#c9_14477" targetEnd="quarantana/cap9.xml#c9_14530">Інколи, бажаючи втішитися бодай чимсь справжнім, непідробним, Гертруда знаходила вдоволення в тих перевагах, якими користувалася, й давала відчути свою вищість іншим. А інколи, не маючи більше сили терпіти в самотині тягар сумнівів і нездійсненних бажань, вона йшла до подруг, шукаючи в них співчуття, поради, підтримки. </note>
        <note xml:id="ukrainian_1982_cap9-n140" type="comm" target="quarantana/cap9.xml#c9_14531" targetEnd="quarantana/cap9.xml#c9_14580">В цій тяжкій боротьбі з собою та з іншими і минуло її дитинство: вона вступила в той критичний вік, коли в душу вливається ніби таємнича сила, яка підносить, скрашує, зміцнює всі прагнення, всі мрії людини, а подеколи навіть переінакшує їх або ж скеровує в непередбаченому напрямку. </note>
        <note xml:id="ukrainian_1982_cap9-n141" type="comm" target="quarantana/cap9.xml#c9_14581" targetEnd="quarantana/cap9.xml#c9_14628">Раніше Гертруда в мріях про майбутнє особливо яскраво змальовувала собі багатий блиск і пишноту; а тепер щось зворушливе й ніжне, досі огортавши душу дівчини тільки легким серпанком, почало розростатися й заполонило всі її мрії. </note>
        <note xml:id="ukrainian_1982_cap9-n142" type="comm" target="quarantana/cap9.xml#c9_14629" targetEnd="quarantana/cap9.xml#c9_14695">В найпотаємнішому закутку її свідомості виникло ніби якесь чудове пристановище: сюди втікала вона від довколишньої дійсності, тут надавала місце тим химерним образам, що виринали з неясних спогадів дитинства, з тієї дещиці, яку вона встигла побачити в світі, і з того, про що вона дізналася з розмов із подругами. Вона зжилася з цими образами, розмовляла з ними, відповідала собі від їхнього імені, віддавала накази й приймала всілякі вияви поваги. </note>
        <note xml:id="ukrainian_1982_cap9-n143" type="comm" target="quarantana/cap9.xml#c9_14696" targetEnd="quarantana/cap9.xml#c9_14711">Іноді думки про релігію порушували ці блискучі й такі стомливі видіння. </note>
        <note xml:id="ukrainian_1982_cap9-n144" type="comm" target="quarantana/cap9.xml#c9_14712" targetEnd="quarantana/cap9.xml#c9_14742">Але релігія, в тій формі, в якій її підносили нашій бідолашці і в якій вона її сприймала, не усувала гордощів, а навпаки, скорше освячувала їх як засіб для досягнення земного щастя. </note>
        <note xml:id="ukrainian_1982_cap9-n145" type="comm" target="quarantana/cap9.xml#c9_14743" targetEnd="quarantana/cap9.xml#c9_14757">Позбавлена в такий спосіб своєї сутності, це була не релігія, а привид, подібний до інших. </note>
        <note xml:id="ukrainian_1982_cap9-n146" type="comm" target="quarantana/cap9.xml#c9_14758" targetEnd="quarantana/cap9.xml#c9_14816">Коли цей привид виступав наперед і підкоряв собі мрії Гертруди, то ця нещасливиця, зборювана безпричинним страхом і неясним усвідомлення свого обов'язку, уявляла собі, що її відраза до монастиря і боротьба проти вмовлянь своїх батьків щодо вибору покликання — гріховні, й давала собі обіцянку спокутувати цей гріх, добровільно зачинившись у монастирі. </note>
        <note xml:id="ukrainian_1982_cap9-n147" type="comm" target="quarantana/cap9.xml#c9_14817" targetEnd="quarantana/cap9.xml#c9_14881">Згідно з тодішнім законом, дівчину не можна було постригти в черниці, доки вона не пройде випробування з боку духівника, іменованого вікарієм черниць, або когось іншого, уповноваженого на це, щоб не залишалося сумніву в тому, що вона йде на це доброхіть. Це випробування могло відбутися не раніше, як через рік після того, як вона письмово викладе вікарієві своє прохання. </note>
        <note xml:id="ukrainian_1982_cap9-n148" type="comm" target="quarantana/cap9.xml#c9_14882" targetEnd="quarantana/cap9.xml#c9_14920">Черниці підступно почали домагатися, щоб Гертруда назавжди зв'язала себе, не усвідомлюючи, що робить; вони скористалися з одної хвилі розкаяння, про які ми говорили, щоб примусити її переписати й підписати таке прохання. </note>
        <note xml:id="ukrainian_1982_cap9-n149" type="comm" target="quarantana/cap9.xml#c9_14921" targetEnd="quarantana/cap9.xml#c9_14962">А щоб було легше схилити її до цього, вони не проминули сказати їй і неодноразово повторювали, що це, мовляв, зрештою, тільки звичайна формальність, яка не має ніякого значення (і це було справді так) без подальших кроків, що повністю залежать тільки від неї самої. </note>
        <note xml:id="ukrainian_1982_cap9-n150" type="comm" target="quarantana/cap9.xml#c9_14963" targetEnd="quarantana/cap9.xml#c9_14982">Однак не встигло ще Гертрудине прохання дійти за призначенням, як вона вже пожалкувала, що підписала його. </note>
        <note xml:id="ukrainian_1982_cap9-n151" type="comm" target="quarantana/cap9.xml#c9_14983" targetEnd="quarantana/cap9.xml#c9_15000">Потому стала каятися в своєму відступництві, пробуваючи цілі дні й місяці в безперестанній зміні суперечливих настроїв. </note>
        <note xml:id="ukrainian_1982_cap9-n152" type="comm" target="quarantana/cap9.xml#c9_15001" targetEnd="quarantana/cap9.xml#c9_15024">Довгий час вона приховувала це від подруг, то остерігаючись, що вони не схвалять її доброго наміру, то соромлячись признатися в своїй слабодухості. </note>
        <note xml:id="ukrainian_1982_cap9-n153" type="comm" target="quarantana/cap9.xml#c9_15025" targetEnd="quarantana/cap9.xml#c9_15036">Зрештою перемогло бажання полегшити душу, дістати в подруг пораду й підтримку. </note>
        <note xml:id="ukrainian_1982_cap9-n154" type="comm" target="quarantana/cap9.xml#c9_15037" targetEnd="quarantana/cap9.xml#c9_15065">Існував і другий закон, згідно з яким дівчину могли допустити до випробування в покликанні тільки після того, як вона проживе щонайменше місяць за межами монастиря, де її виховувано. </note>
        <note xml:id="ukrainian_1982_cap9-n155" type="comm" target="quarantana/cap9.xml#c9_15066" targetEnd="quarantana/cap9.xml#c9_15110">Минув уже рік від часу подання її прохання, і Гертруду попередили, що скоро її заберуть із монастиря і відведуть до будинку батьків, де вона й проведе цей місяць, виконавши все необхідне для завершення того, що вже почала. </note>
        <note xml:id="ukrainian_1982_cap9-n156" type="comm" target="quarantana/cap9.xml#c9_15111" targetEnd="quarantana/cap9.xml#c9_15149">Князь та решта родичів вважали цю справу вирішеною, ніби все вже звершилося; але дівчина мала зовсім інше на думці: замість готуватися до нових кроків, вона розмірковувала над тим, як би його відступити назад. </note>
        <note xml:id="ukrainian_1982_cap9-n157" type="comm" target="quarantana/cap9.xml#c9_15150" targetEnd="quarantana/cap9.xml#c9_15170">У такому скрутному становищі вона вирішила відкритися одній із своїх подруг, найвідвертішій і завжди готовій дати рішучу пораду. </note>
        <note xml:id="ukrainian_1982_cap9-n158" type="comm" target="quarantana/cap9.xml#c9_15171" targetEnd="quarantana/cap9.xml#c9_15197">Та й підказала Гертруді думку письмово повідомити батька про своє нове рішення, якщо вже їй бракує духу відкрито кинути йому в обличчя «не хочу». </note>
        <note xml:id="ukrainian_1982_cap9-n159" type="comm" target="quarantana/cap9.xml#c9_15198" targetEnd="quarantana/cap9.xml#c9_15221">А що безплатна порада на цім світі — річ украй рідкісна, то й Гертруді довелось розплачуватися за неї, вислуховуючи нескінченні насмішки за виявлену легкодухість. </note>
        <note xml:id="ukrainian_1982_cap9-n160" type="comm" target="quarantana/cap9.xml#c9_15222" targetEnd="quarantana/cap9.xml#c9_15241">Листа було обдумано в товаристві чотирьох-п'яти найближчих подруг, написано у великій таємниці й доставлено за призначенням за допомогою надзвичайно продуманих хитрощів. </note>
        <note xml:id="ukrainian_1982_cap9-n161" type="comm" target="quarantana/cap9.xml#c9_15242" targetEnd="quarantana/cap9.xml#c9_15306">Гертруда дуже хвилювалася, чекаючи відповіді, але відповіді так і не було, якщо не рахувати того, що через кілька днів абатиса покликала її до своєї келії і, не приховуючи свого презирства та співчуття, з таємничим виглядом натякнула їй про великий гнів князя і про помилку, якої вона, видно, допустилася; потім абатиса дала їй зрозуміти, що надалі, гарно поводячи себе, вона може сподіватися на повне прощення. </note>
        <note xml:id="ukrainian_1982_cap9-n162" type="comm" target="quarantana/cap9.xml#c9_15307" targetEnd="quarantana/cap9.xml#c9_15316">Дівчина не зосмілилась розпитувати далі. </note>
        <note xml:id="ukrainian_1982_cap9-n163" type="comm" target="quarantana/cap9.xml#c9_15317" targetEnd="quarantana/cap9.xml#c9_15324">Нарешті настав цей такий страшний і такий бажаний день. </note>
        <note xml:id="ukrainian_1982_cap9-n164" type="comm" target="quarantana/cap9.xml#c9_15325" targetEnd="quarantana/cap9.xml#c9_15365">Хоча Гертруда знала, що йде на бій, усе ж можливість покинути монастир, ці стіни, де вона була ув'язнена вісім років, проїхатись в екіпажі по відкритих полях, знов побачити місто, будинок батьків,— усе це повнило її почуттям великої радості. </note>
        <note xml:id="ukrainian_1982_cap9-n165" type="comm" target="quarantana/cap9.xml#c9_15366" targetEnd="quarantana/cap9.xml#c9_15391">Що ж до бою, то бідолашка, за намовою своїх повірниць, уже вжила заходів і, як сказали б тепер, склала план дій. </note>
        <note xml:id="ukrainian_1982_cap9-n166" type="comm" target="quarantana/cap9.xml#c9_15392" targetEnd="quarantana/cap9.xml#c9_15423">«Або вони захочуть примусити мене силою,— думала вона,— тоді я твердо стоятиму на своєму; буду смиренна, поштива, але не дам своєї згоди; вся річ у тім, щоб удруге не сказати «так», і я не скажу. </note>
        <note xml:id="ukrainian_1982_cap9-n167" type="comm" target="quarantana/cap9.xml#c9_15424" targetEnd="quarantana/cap9.xml#c9_15451">Або ж вони почнуть умовляти мене по-доброму, але я покажу себе добрішою за них, стану плакати, благати, викличу в них співчуття; адже я, кінець кінцем, хочу тільки одного: щоб мене не приносили в жертву». </note>
        <note xml:id="ukrainian_1982_cap9-n168" type="comm" target="quarantana/cap9.xml#c9_15452" targetEnd="quarantana/cap9.xml#c9_15466">Однак, як часто буває з подібними припущеннями, не сталося ні того, ні того. </note>
        <note xml:id="ukrainian_1982_cap9-n169" type="comm" target="quarantana/cap9.xml#c9_15467" targetEnd="quarantana/cap9.xml#c9_15495">Дні минали, але ні батько, ні інші нічого не казали ні про подане нею прохання, ні про відмову від нього, і не робили їй жодних пропозицій ні в лагідній, ні в погрозливій формі. </note>
        <note xml:id="ukrainian_1982_cap9-n170" type="comm" target="quarantana/cap9.xml#c9_15496" targetEnd="quarantana/cap9.xml#c9_15508">Рідні обходилися з нею суворо, були засмучені й бурчали, ніколи не кажучи — чому. </note>
        <note xml:id="ukrainian_1982_cap9-n171" type="comm" target="quarantana/cap9.xml#c9_15509" targetEnd="quarantana/cap9.xml#c9_15544">Відчувалось тільки, що вони дивились на неї, як на винувату, недостойну. Ніби якесь потаємне відлучення лежало на Гертруді, відокремлюючи її від родини і об'єднуючи її з рідними лише стільки, скільки треба було, щоб дати їй відчути її залежність. </note>
        <note xml:id="ukrainian_1982_cap9-n172" type="comm" target="quarantana/cap9.xml#c9_15545" targetEnd="quarantana/cap9.xml#c9_15561">Рідко, і тільки в певні години, допускали її в товариство рідних і старшого брата. </note>
        <note xml:id="ukrainian_1982_cap9-n173" type="comm" target="quarantana/cap9.xml#c9_15562" targetEnd="quarantana/cap9.xml#c9_15584">Між членами родини, здавалося, панувала велика близькість, від якої робилася ще відчутнішою й боліснішою та занедбаність, в якій було залишено Гертруду. </note>
        <note xml:id="ukrainian_1982_cap9-n174" type="comm" target="quarantana/cap9.xml#c9_15585" targetEnd="quarantana/cap9.xml#c9_15616">Ніхто не заговорював до неї, а коли вона боязко наважувалася сказати що-небудь, що виходило за межі необхідного, то ні від кого не діставала підтримки, а тільки ловила у відповідь погляд, неуважливий, презирливий і суворий. </note>
        <note xml:id="ukrainian_1982_cap9-n175" type="comm" target="quarantana/cap9.xml#c9_15617" targetEnd="quarantana/cap9.xml#c9_15667">Коли ж вона, неспроможна більше терпіти цю гірку й принизливу відчуженість, пробувала будь-що стати близькою своїм і благала бодай краплини любові, то негайно порушувалася все та сама тема про вибір покликання, причім їй натякалося, що є спосіб повернути собі прихильність рідних. </note>
        <note xml:id="ukrainian_1982_cap9-n176" type="comm" target="quarantana/cap9.xml#c9_15668" targetEnd="quarantana/cap9.xml#c9_15714">І Гертруда, не погоджуючись на ці умови, вимушена була знову заглиблюватися в себе і, відкидаючи ці перші вияви прихильності, яких вона так прагнула, вертатися до свого попереднього становища відлученої. Отже, на ній і далі лежала пляма провини. </note>
        <note xml:id="ukrainian_1982_cap9-n177" type="comm" target="quarantana/cap9.xml#c9_15715" targetEnd="quarantana/cap9.xml#c9_15741">Враження від довколишнього оточення були сумною протилежністю тим райдужним видінням, якими віддавна жила й усе ще продовжувала жити Гертруда в потайниках своєї душі. </note>
        <note xml:id="ukrainian_1982_cap9-n178" type="comm" target="quarantana/cap9.xml#c9_15742" targetEnd="quarantana/cap9.xml#c9_15766">Вона надіялася, що в пишному й велелюдному батьківському будинку їй пощастить пережити бодай дещицю того, що вона собі уявляла,— але вона обманулася геть в усьому. </note>
        <note xml:id="ukrainian_1982_cap9-n179" type="comm" target="quarantana/cap9.xml#c9_15767" targetEnd="quarantana/cap9.xml#c9_15802">Її затворництво було суворе й повне, як у монастирі; про прогулянки не заходило й мови, а невеликий перехід, з'єднуючи будинок із прилеглою до нього церквою, усував єдиний привід виходити за межі будинку. </note>
        <note xml:id="ukrainian_1982_cap9-n180" type="comm" target="quarantana/cap9.xml#c9_15803" targetEnd="quarantana/cap9.xml#c9_15814">Товариство було ще нудніше, нечисленніше й одноманітніше, ніж в монастирі. </note>
        <note xml:id="ukrainian_1982_cap9-n181" type="comm" target="quarantana/cap9.xml#c9_15815" targetEnd="quarantana/cap9.xml#c9_15839">Коли доповідали про приїзд гостей, Гертруду відводили на останній, горішній поверх, де залишали під замком з кількома старими служницями; там вона й обідала, якщо гості ще не роз'їжджалися. </note>
        <note xml:id="ukrainian_1982_cap9-n182" type="comm" target="quarantana/cap9.xml#c9_15840" targetEnd="quarantana/cap9.xml#c9_15916">Слуги в обходженні й розмовах наслідували приклад і наміри своїх панів, і Гертруда, яка була схильна обходитися з ними з благородною простотою і в своєму сумному становищі була б не знати як вдячна за найменший вияв гарного ставлення до неї, як до рідної, вдавалася навіть до запобігання, але зрештою відчувала тільки приниження й гіркоту, бачачи, що слуги ставляться до неї з відвертою зневагою, хоч хай і супроводжуваною чисто зовнішнім послухом. </note>
        <note xml:id="ukrainian_1982_cap9-n183" type="comm" target="quarantana/cap9.xml#c9_15917" targetEnd="quarantana/cap9.xml#c9_15939">Проте вона не могла не помітити, що один паж, на відміну від інших, виявляв до неї особливі співчуття й поштивість. </note>
        <note xml:id="ukrainian_1982_cap9-n184" type="comm" target="quarantana/cap9.xml#c9_15940" targetEnd="quarantana/cap9.xml#c9_15971">У поводженні цього хлопчика було щось таке, що нагадувало їй життя, яке вона так часто бачила в своїх мріях, риси, які вона надавала вигаданим нею образам. </note>
        <note xml:id="ukrainian_1982_cap9-n185" type="comm" target="quarantana/cap9.xml#c9_15972" targetEnd="quarantana/cap9.xml#c9_16016">Потроху в усьому поводженні дівчини проявилися умиротворення і якась нудьга, такі несхожі на попередній настрій, немовби вона віднайшла щось їй дороге, яке їй хотілось би споглядати щогодини, не даючи, однак, помітити це іншим. </note>
        <note xml:id="ukrainian_1982_cap9-n186" type="comm" target="quarantana/cap9.xml#c9_16017" targetEnd="quarantana/cap9.xml#c9_16055">За нею стали стежити ще суворіше. І якось раз, одного чудового ранку, одна з служниць застала її саме в ту мить, коли вона квапливо згортала аркуш паперу. Краще б вона цього ніколи не робила! </note>
        <note xml:id="ukrainian_1982_cap9-n187" type="comm" target="quarantana/cap9.xml#c9_16056" targetEnd="quarantana/cap9.xml#c9_16075">Після короткої боротьби служниці вдалося вирвати в неї з рук записку, яку негайно було передано князю. </note>
        <note xml:id="ukrainian_1982_cap9-n188" type="comm" target="quarantana/cap9.xml#c9_16076" targetEnd="quarantana/cap9.xml#c9_16101">Жах Гертруди при звуках його кроків годі було уявити собі чи то описати: адже це був її батько, розгніваний батько, а вона чула себе винною. </note>
        <note xml:id="ukrainian_1982_cap9-n189" type="comm" target="quarantana/cap9.xml#c9_16102" targetEnd="quarantana/cap9.xml#c9_16126">Коли ж він з'явився, похмурий, із злощасною запискою в руці, вона була ладна провалитися на сто ліктів у пекло, а не тільки піти в монастир. </note>
        <note xml:id="ukrainian_1982_cap9-n190" type="comm" target="quarantana/cap9.xml#c9_16127" targetEnd="quarantana/cap9.xml#c9_16183">Небагато було сказано слів, але вони були жахливі: відразу ж накладена покара полягала в тому, що Гертруду замкнено все в ту саму кімнату під нагляд тієї самої жінки, яка все викрила; але це був тільки початок, попередній захід,— дівчині загрожувала інша покара, щось таємниче й тому набагато страшніше. </note>
        <note xml:id="ukrainian_1982_cap9-n191" type="comm" target="quarantana/cap9.xml#c9_16184" targetEnd="quarantana/cap9.xml#c9_16208">Пажа, зрозуміло, негайно вигнали. Йому так само пригрозили чимсь жахливим, якщо він бодай коли-небудь насмілиться заїкнутися про те, що сталося. </note>
        <note xml:id="ukrainian_1982_cap9-n192" type="comm" target="quarantana/cap9.xml#c9_16209" targetEnd="quarantana/cap9.xml#c9_16233">Отак напучуючи його, князь відважив йому два добрячих ляпаси, аби супроводити пригоду таким спогадом, який би відбив у хлопця всяку хіть похвалятися нею. </note>
        <note xml:id="ukrainian_1982_cap9-n193" type="comm" target="quarantana/cap9.xml#c9_16234" targetEnd="quarantana/cap9.xml#c9_16257">Знайти привід, щоб виправдати звільнення пажа, було неважко; що ж до дочки, то просто говорили, що вона занедужала. </note>
        <note xml:id="ukrainian_1982_cap9-n194" type="comm" target="quarantana/cap9.xml#c9_16258" targetEnd="quarantana/cap9.xml#c9_16293">Отож Гертруді дісталися ганьба, докори сумління, страх за майбутнє й товариство осоружної їй жінки, живого свідка її вчинку та винуватиці немилості. </note>
        <note xml:id="ukrainian_1982_cap9-n195" type="comm" target="quarantana/cap9.xml#c9_16294" targetEnd="quarantana/cap9.xml#c9_16323">Але й та жінка теж ненавиділа Гертруду, через котру вона на невідомо який час була приречена виконувати нудну роль тюремниці, зробившись до того ж на все своє життя хранителькою небезпечної таємниці. </note>
        <note xml:id="ukrainian_1982_cap9-n196" type="comm" target="quarantana/cap9.xml#c9_16324" targetEnd="quarantana/cap9.xml#c9_16356">Перша тривога й сум'яття почуттів потроху вщухли. Але згодом вони по черзі воскресали в душі Гертруди, розростались і невідступно та болісно мучили її. </note>
        <note xml:id="ukrainian_1982_cap9-n197" type="comm" target="quarantana/cap9.xml#c9_16357" targetEnd="quarantana/cap9.xml#c9_16365">Що ж то за відплата, якою так загадково погрожували їй? </note>
        <note xml:id="ukrainian_1982_cap9-n198" type="comm" target="quarantana/cap9.xml#c9_16366" targetEnd="quarantana/cap9.xml#c9_16380">Сила-силенна розмаїтих і дивних покар поставала в палкій і недосвідченій Гертрудиній уяві. </note>
        <note xml:id="ukrainian_1982_cap9-n199" type="comm" target="quarantana/cap9.xml#c9_16381" targetEnd="quarantana/cap9.xml#c9_16419">Найімовірнішою видавалася їй така: її змусять повернутися до Монцького монастиря, оселитися там удруге, але вже не на становищі синьйорини, а в ролі провинної, ув'язненої там на бозна-який термін і в бозна-яких умовах. </note>
        <note xml:id="ukrainian_1982_cap9-n200" type="comm" target="quarantana/cap9.xml#c9_16420" targetEnd="quarantana/cap9.xml#c9_16439">Думаючи про цю можливість, уже саму по собі таку болісну, вона, мабуть, більше за все боялася неминучої ганьби. </note>
        <note xml:id="ukrainian_1982_cap9-n201" type="comm" target="quarantana/cap9.xml#c9_16440" targetEnd="quarantana/cap9.xml#c9_16505">Окремі фрази та слова нещасливого листа невідступно переслідували її: вона уявляла собі, як вчитується в них, як зважує їх непередбачений читач, так несхожий на того, кому її призначено; вона уявляла собі, що вони могли потрапити на очі також матері, братові, та мало ще кому. І в порівнянні з цим усе інше здавалося їй дурницею. </note>
        <note xml:id="ukrainian_1982_cap9-n202" type="comm" target="quarantana/cap9.xml#c9_16506" targetEnd="quarantana/cap9.xml#c9_16547">Образ того, хто був причиною її ганьби, також нерідко являвся, щоб тривожити бідну ув'язнену. І подумайте, яким химерним мав видаватися цей привид серед інших, таких відмінних від нього,— суворих, холодних, грізних. </note>
        <note xml:id="ukrainian_1982_cap9-n203" type="comm" target="quarantana/cap9.xml#c9_16548" targetEnd="quarantana/cap9.xml#c9_16592">Та саме тому, що Гертруда не могла ні відокремити його від них, ані бодай на хвильку повернутися до попередніх миттєвих утіх, не викликавши щоразу перед внутрішнім зором своїх справжніх страждань,— вона потроху стала рідше вертатися до цих образів, відштовхуючи від себе сам спогад про них, відвикаючи від них. </note>
        <note xml:id="ukrainian_1982_cap9-n204" type="comm" target="quarantana/cap9.xml#c9_16593" targetEnd="quarantana/cap9.xml#c9_16619">Вона вже не поринала, як перше, надовго й охоче в свої веселі й осяйні мрії,— надто вже вони були несхожі на справжнє й наготоване для неї майбутнє. </note>
        <note xml:id="ukrainian_1982_cap9-n205" type="comm" target="quarantana/cap9.xml#c9_16620" targetEnd="quarantana/cap9.xml#c9_16647">Єдиною твердинею, яку Гертруда могла уявити собі, пристановищем спокійним і почесним — і до того ж не примарним — залишався монастир, якби вона прийняла рішення піти туди назавжди. </note>
        <note xml:id="ukrainian_1982_cap9-n206" type="comm" target="quarantana/cap9.xml#c9_16648" targetEnd="quarantana/cap9.xml#c9_16668">Вона ні хвилини не сумнівалася, що це залагодило б усе, принесло б їй прощення й відразу змінило б її становище. </note>
        <note xml:id="ukrainian_1982_cap9-n207" type="comm" target="quarantana/cap9.xml#c9_16669" targetEnd="quarantana/cap9.xml#c9_16715">Щоправда, проти такого наміру повставала мрія всього її життя, але часи змінилися; і в тій прірві, де опинилася Гертруда, становище всевладної черниці, оточеної повагою й шанобою, видавалось їй тепер просто солодким. </note>
        <note xml:id="ukrainian_1982_cap9-n208" type="comm" target="quarantana/cap9.xml#c9_16716" targetEnd="quarantana/cap9.xml#c9_16788">До того ж два зовсім різні почуття пом'якшували інколи її давню огиду до монастиря: часом — болісна свідомість своєї провини й мрійливо-ніжна побожність, часом — гордість, ображена й страждуща через обходження з нею її тюремниці, яка (сказати правду, нерідко спонукувана до цього самою Гертрудою), щоб відомстити їй, то залякувала її грізною покарою, то соромила за недавній вчинок, а потім, бажаючи виявити прихильність, переходила на поблажливий тон, що діяло на Гертруду гірше всякої образи. </note>
        <note xml:id="ukrainian_1982_cap9-n209" type="comm" target="quarantana/cap9.xml#c9_16789" targetEnd="quarantana/cap9.xml#c9_16835">За таких обставин Гертрудине бажання видертися з пазурів своєї мучительки й зайняти становище, яке піднесло б її вище від гніву і співчуття останньої,— це звичне бажання робилося таким сильним і гострим, що дівчині видавалося добрим усе, що тільки могло допровадити до його здійснення. </note>
        <note xml:id="ukrainian_1982_cap9-n210" type="comm" target="quarantana/cap9.xml#c9_16836" targetEnd="quarantana/cap9.xml#c9_16885">По чотирьох-п'яти довгих днях ув'язнення, якось уранці, надміру роздратована образливою вихваткою своєї тюремниці, Гертруда забилася в далекий куток своєї кімнати і там, прикривши обличчя руками, якийсь час силкувалася мовчки притлумити свою шалену лють. </note>
        <note xml:id="ukrainian_1982_cap9-n211" type="comm" target="quarantana/cap9.xml#c9_16886" targetEnd="quarantana/cap9.xml#c9_16901">Вона відчула безмірну потребу побачити інші обличчя, почути інші слова, зазнати іншого обходження. </note>
        <note xml:id="ukrainian_1982_cap9-n212" type="comm" target="quarantana/cap9.xml#c9_16902" targetEnd="quarantana/cap9.xml#c9_16912">Дівчина подумала була про батька, родину, але її думка з жахом відсахнулася від них. </note>
        <note xml:id="ukrainian_1982_cap9-n213" type="comm" target="quarantana/cap9.xml#c9_16913" targetEnd="quarantana/cap9.xml#c9_16932">Проте їй стало ясно, що від неї ж самої залежало зробити їх своїми друзями, і вона відчула несподівану радість. </note>
        <note xml:id="ukrainian_1982_cap9-n214" type="comm" target="quarantana/cap9.xml#c9_16933" targetEnd="quarantana/cap9.xml#c9_16948">А слідом за нею — збентеження, незвичайне каяття в своїй провині й таке саме сильне бажання спокутувати її. </note>
        <note xml:id="ukrainian_1982_cap9-n215" type="comm" target="quarantana/cap9.xml#c9_16949" targetEnd="quarantana/cap9.xml#c9_16967">Не можна сказати, щоб її рішення було остаточне, але ніколи вона не віддавалася цим думкам з таким запалом. </note>
        <note xml:id="ukrainian_1982_cap9-n216" type="comm" target="quarantana/cap9.xml#c9_16968" targetEnd="quarantana/cap9.xml#c9_17009">Вона встала, підійшла до столу, взяла те саме фатальне перо й написала батькові натхненного листа, повного жалкування, скорботи й надії, благаючи про прощення й запевняючи в своїй безмежній готовності до всього, чого забажав той, від кого залежало це прощення. </note>
      </div>
    </body>
  </text>
</TEI>