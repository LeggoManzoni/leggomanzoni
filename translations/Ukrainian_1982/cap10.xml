<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap10">
        <note xml:id="ukrainian_1982_cap10-n1" type="comm" target="quarantana/cap10.xml#c10_10001" targetEnd="quarantana/cap10.xml#c10_10055">Бувають хвилини, коли душа, надто душа людей молодшу настроєна так, що з найменшою настійливістю від неї можна домогтися всього бодай трохи схожого на добро і жертву,— отак щойно розквітла квітка м'яко ніжиться на своєму тендітному стебельці, готова віддати свій аромат найпершому вітерцеві, який війне на неї. </note>
        <note xml:id="ukrainian_1982_cap10-n2" type="comm" target="quarantana/cap10.xml#c10_10056" targetEnd="quarantana/cap10.xml#c10_10086">Такі хвилини мали б викликати у всіх набожний і боязкий подив, але звичайно корислива підступність пильно підстерігає цей стан молодої душі, щоб зв'язати волю, нездатну вберегтися. </note>
        <note xml:id="ukrainian_1982_cap10-n3" type="comm" target="quarantana/cap10.xml#c10_10087" targetEnd="quarantana/cap10.xml#c10_10104">Читаючи Гертрудиного листа, князь відразу побачив, що відкривається шлях до здійснення його давніх і впертих прагнень. </note>
        <note xml:id="ukrainian_1982_cap10-n4" type="comm" target="quarantana/cap10.xml#c10_10105" targetEnd="quarantana/cap10.xml#c10_10123">Він звелів сказати дочці, щоб вона прийшла до нього, і, дожидаючи її, вирішив кувати залізо, поки гаряче. </note>
        <note xml:id="ukrainian_1982_cap10-n5" type="comm" target="quarantana/cap10.xml#c10_10124" targetEnd="quarantana/cap10.xml#c10_10147">Гертруда з'явилася і, не підводячи очей на батька, впала перед ним навколішки, через силу промовивши тільки: «Простіть». </note>
        <note xml:id="ukrainian_1982_cap10-n6" type="comm" target="quarantana/cap10.xml#c10_10148" targetEnd="quarantana/cap10.xml#c10_10193">Він зробив їй знак підвестися і голосом, навряд підхожим, щоб підбадьорити дочку, сказав їй, що мало бажати чи просити прощення — це надто просто й цілком природно для кожного, хто вчинив поганий вчинок і боїться відплати за нього. Одно слово, він заявив, що прощення треба заслужити. </note>
        <note xml:id="ukrainian_1982_cap10-n7" type="comm" target="quarantana/cap10.xml#c10_10194" targetEnd="quarantana/cap10.xml#c10_10202">Гертруда, вся тремтячи, спитала, що ж їй належить зробити. </note>
        <note xml:id="ukrainian_1982_cap10-n8" type="comm" target="quarantana/cap10.xml#c10_10203" targetEnd="quarantana/cap10.xml#c10_10247">Князь (язик не повернеться назвати його тут батьком) не відповів прямо, а став розводитися з приводу Гертрудиної провини, і його слова краяли душу бідолашки, як доторк грубої руки до відкритої рани. </note>
        <note xml:id="ukrainian_1982_cap10-n9" type="comm" target="quarantana/cap10.xml#c10_10248" targetEnd="quarantana/cap10.xml#c10_10299">Він висловлювався далі в тому розумінні, що коли навіть... коли раніше він і мав намір влаштувати її в світі, то вона сама поклала цьому нездоланну перешкоду; адже у такого благородного чоловіка, як він, ніколи б не стало духу запропонувати дворянинові в жінки синьйорину, яка показала себе з поганого боку. </note>
        <note xml:id="ukrainian_1982_cap10-n10" type="comm" target="quarantana/cap10.xml#c10_10300" targetEnd="quarantana/cap10.xml#c10_10365">Нещасливиця слухала, знищена остаточно. Тоді князь, поступово пом'якшуючи і тон, і вислови, заговорив про те, що всяка вина все ж виправна; а її вина належить до тих, спокутування яких передбачено цілком чітко. У цьому злощасному випадку вона повинна вбачати ніби попередження, що для неї світське життя повне всяких небезпек. </note>
        <note xml:id="ukrainian_1982_cap10-n11" type="comm" target="quarantana/cap10.xml#c10_10366" targetEnd="quarantana/cap10.xml#c10_10384">— О так! — вигукнула розворушена Гертруда, згораючи від сорому, охоплена якимсь раптовим напливом покори. </note>
        <note xml:id="ukrainian_1982_cap10-n12" type="comm" target="quarantana/cap10.xml#c10_10385" targetEnd="quarantana/cap10.xml#c10_10403">— А-а, виходить, і ви розумієте це? — негайно підхопив князь.— Ну то гаразд, не згадуймо більше минулого — його закреслено. </note>
        <note xml:id="ukrainian_1982_cap10-n13" type="comm" target="quarantana/cap10.xml#c10_10404" targetEnd="quarantana/cap10.xml#c10_10452">Ви прийняли єдино правильне рішення. А що ви йдете на це доброхіть і щиросердо, то вже від мене вимагається зробити ваше майбутнє легким і приємним у всіх відношеннях, улаштувати все так, щоб нове становище відкрило перед вами всі переваги обраного вами шляху. </note>
        <note xml:id="ukrainian_1982_cap10-n14" type="comm" target="quarantana/cap10.xml#c10_10453" targetEnd="quarantana/cap10.xml#c10_10457">Все це я беру на себе. </note>
        <note xml:id="ukrainian_1982_cap10-n15" type="comm" target="quarantana/cap10.xml#c10_10458" targetEnd="quarantana/cap10.xml#c10_10478">Із цими словами князь подзвонив у дзвоник на столику й сказав служникові, який зайшов: — Княгиню й молодого князя негайно сюди.— Потім провадив далі, звертаючись до Гертруди: </note>
        <note xml:id="ukrainian_1982_cap10-n16" type="comm" target="quarantana/cap10.xml#c10_10479" targetEnd="quarantana/cap10.xml#c10_10501">— Я хочу вже тепер поділитися з вами своєю радістю і бажаю, щоб усі зараз же почали обходитися з вами, як належить. </note>
        <note xml:id="ukrainian_1982_cap10-n17" type="comm" target="quarantana/cap10.xml#c10_10502" targetEnd="quarantana/cap10.xml#c10_10517">Ви почасти відчули на собі батьківську суворість, віднині й надалі ви знатимете тільки люблячого батька. </note>
        <note xml:id="ukrainian_1982_cap10-n18" type="comm" target="quarantana/cap10.xml#c10_10518" targetEnd="quarantana/cap10.xml#c10_10524">Ці слова якось аж приголомшили Гертруду. </note>
        <note xml:id="ukrainian_1982_cap10-n19" type="comm" target="quarantana/cap10.xml#c10_10525" targetEnd="quarantana/cap10.xml#c10_10578">Вона силкувалася збагнути, як же оте сквапне «так» з її уст могло набути такої величезної ваги, і шукала приводу взяти своє слово назад, звузивши його розуміння. Проте князева певність видавалася такою цілковитою, його радість такою безмежною, а ласка такою теплою, аж Гертруда не наважилася мовити жодного слова, яке бодай трохи могло перешкодити тому, що вже звершилося. </note>
        <note xml:id="ukrainian_1982_cap10-n20" type="comm" target="quarantana/cap10.xml#c10_10579" targetEnd="quarantana/cap10.xml#c10_10596">Через кілька хвилин зайшла княгиня з молодим князем. Забачивши Гертруду, вони невпевнено й здивовано подивилися їй в обличчя. </note>
        <note xml:id="ukrainian_1982_cap10-n21" type="comm" target="quarantana/cap10.xml#c10_10597" targetEnd="quarantana/cap10.xml#c10_10625">Але князь із радісним і лагідним виглядом, який закликав їх до того самого, сказав: — Ось — блудна вівця; і хай це слово буде останнім відголосом сумних спогадів. </note>
        <note xml:id="ukrainian_1982_cap10-n22" type="comm" target="quarantana/cap10.xml#c10_10626" targetEnd="quarantana/cap10.xml#c10_10630">Вона — втіха нашої родини. </note>
        <note xml:id="ukrainian_1982_cap10-n23" type="comm" target="quarantana/cap10.xml#c10_10631" targetEnd="quarantana/cap10.xml#c10_10648">Гертруда не потребує більше порад: вона доброхіть забажала того, чого ми хотіли для її ж добра. </note>
        <note xml:id="ukrainian_1982_cap10-n24" type="comm" target="quarantana/cap10.xml#c10_10649" targetEnd="quarantana/cap10.xml#c10_10656">Вона прийняла рішення, вона сама заявила мені, що прийняла... </note>
        <note xml:id="ukrainian_1982_cap10-n25" type="comm" target="quarantana/cap10.xml#c10_10657" targetEnd="quarantana/cap10.xml#c10_10686">Тут Гертруда звела на батька погляд, повний жаху й благання, ніби прохаючи його не доказувати до кінця, але він упевнено скінчив: — ... рішення піти в монастир. </note>
        <note xml:id="ukrainian_1982_cap10-n26" type="comm" target="quarantana/cap10.xml#c10_10687" targetEnd="quarantana/cap10.xml#c10_10717">— Розумниця! Чудово! — вигукнули в один голос мати й син і кинулись обіймати Гертруду. Вона відповідала на ці звірення сльозами, які було розтлумачено, як сльози полегшення. </note>
        <note xml:id="ukrainian_1982_cap10-n27" type="comm" target="quarantana/cap10.xml#c10_10718" targetEnd="quarantana/cap10.xml#c10_10736">Тут князь почав розлого пояснювати, що він збирається зробити для того, аби майбутнє його дочки було радісним і блискучим. </note>
        <note xml:id="ukrainian_1982_cap10-n28" type="comm" target="quarantana/cap10.xml#c10_10737" targetEnd="quarantana/cap10.xml#c10_10776">Він говорив про пошану, якою вона тішитиметься в монастирі й в усьому околі; що вона буде там справдешньою княгинею, представницею їхнього роду; що, тільки-но дозволить її вік, її буде зведено у вищий сан, а до того часу її підлегле становище буде чисто формальним. </note>
        <note xml:id="ukrainian_1982_cap10-n29" type="comm" target="quarantana/cap10.xml#c10_10777" targetEnd="quarantana/cap10.xml#c10_10796">Княгиня і молодий князь знову й знову поздоровляли дівчину й схвалювали її рішення. Гертруда пробувала наче вві сні. </note>
        <note xml:id="ukrainian_1982_cap10-n30" type="comm" target="quarantana/cap10.xml#c10_10797" targetEnd="quarantana/cap10.xml#c10_10817">— Доведеться нам тепер призначити день, коли поїхати до Монци з заявою на ім'я абатиси,— сказав князь.— Яка вона буде задоволена! </note>
        <note xml:id="ukrainian_1982_cap10-n31" type="comm" target="quarantana/cap10.xml#c10_10818" targetEnd="quarantana/cap10.xml#c10_10831">Запевняю вас, весь монастир зуміє оцінити честь, яку йому виявляє Гертруда. </note>
        <note xml:id="ukrainian_1982_cap10-n32" type="comm" target="quarantana/cap10.xml#c10_10832" targetEnd="quarantana/cap10.xml#c10_10837">А втім... чому б нам не поїхати туди вже сьогодні? </note>
        <note xml:id="ukrainian_1982_cap10-n33" type="comm" target="quarantana/cap10.xml#c10_10838" targetEnd="quarantana/cap10.xml#c10_10843">Гертруда прогуляється з задоволенням. </note>
        <note xml:id="ukrainian_1982_cap10-n34" type="comm" target="quarantana/cap10.xml#c10_10844" targetEnd="quarantana/cap10.xml#c10_10848">— Ай справді, поїдьмо,— сказала княгиня. </note>
        <note xml:id="ukrainian_1982_cap10-n35" type="comm" target="quarantana/cap10.xml#c10_10849" targetEnd="quarantana/cap10.xml#c10_10856">— Я піду дам необхідні розпорядження,— вкинув молодий князь. </note>
        <note xml:id="ukrainian_1982_cap10-n36" type="comm" target="quarantana/cap10.xml#c10_10857" targetEnd="quarantana/cap10.xml#c10_10860">— Але...— несміливо мовила Гертруда. </note>
        <note xml:id="ukrainian_1982_cap10-n37" type="comm" target="quarantana/cap10.xml#c10_10861" targetEnd="quarantana/cap10.xml#c10_10884">— Не поспішайте, не поспішайте...— підхопив князь.— Хай вирішує сама: може, сьогодні вона не має настрою і бажає зачекати до завтра. Вирішуйте самі, коли вам краще їхати. </note>
        <note xml:id="ukrainian_1982_cap10-n38" type="comm" target="quarantana/cap10.xml#c10_10885" targetEnd="quarantana/cap10.xml#c10_10891">Зволите сьогодні чи краще завтра? </note>
        <note xml:id="ukrainian_1982_cap10-n39" type="comm" target="quarantana/cap10.xml#c10_10892" targetEnd="quarantana/cap10.xml#c10_10910">— Завтра, — ослаблим голосом відповіла Гертруда, сподіваючись як-небудь залагодити справу навіть цією маленькою відстрочкою. </note>
        <note xml:id="ukrainian_1982_cap10-n40" type="comm" target="quarantana/cap10.xml#c10_10911" targetEnd="quarantana/cap10.xml#c10_10921">— Завтра, — урочисто промовив князь.— Вона призначила від'їзд на завтра! </note>
        <note xml:id="ukrainian_1982_cap10-n41" type="comm" target="quarantana/cap10.xml#c10_10922" targetEnd="quarantana/cap10.xml#c10_10934">А я тим часом навідаюсь до вікарія черниць з проханням призначити день для випробування. </note>
        <note xml:id="ukrainian_1982_cap10-n42" type="comm" target="quarantana/cap10.xml#c10_10935" targetEnd="quarantana/cap10.xml#c10_10959">Сказано — зроблено, і князь справді вирядився (що було немалою милістю з його боку) до вгаданого вікарія. Домовилися про те, що священик прийде через два дні. </note>
        <note xml:id="ukrainian_1982_cap10-n43" type="comm" target="quarantana/cap10.xml#c10_10960" targetEnd="quarantana/cap10.xml#c10_10973">Всю решту дня Гертруда не мала ані хвилини спокою. </note>
        <note xml:id="ukrainian_1982_cap10-n44" type="comm" target="quarantana/cap10.xml#c10_10974" targetEnd="quarantana/cap10.xml#c10_11025">Хотілося перепочити душею від наринулих переживань, зібратися, так би мовити, з думками, усвідомити те, що вона вчинила і що з цього буде, розібратися в своїх бажаннях, затримати рух цієї машини, яка, бувши заведена, працювала так швидко,— але це виявилось неможливим. </note>
        <note xml:id="ukrainian_1982_cap10-n45" type="comm" target="quarantana/cap10.xml#c10_11026" targetEnd="quarantana/cap10.xml#c10_11034">Події розгорталися вервечкою, чіпляючись одна за одну. </note>
        <note xml:id="ukrainian_1982_cap10-n46" type="comm" target="quarantana/cap10.xml#c10_11035" targetEnd="quarantana/cap10.xml#c10_11058">Коли князь пішов, Гертруду відразу повели до княгининого будуару, де, за вказівками останньої, її зачесала й убрала власна камеристка княгині. </note>
        <note xml:id="ukrainian_1982_cap10-n47" type="comm" target="quarantana/cap10.xml#c10_11059" targetEnd="quarantana/cap10.xml#c10_11072">Ледве справу було закінчено, як уже покликали до столу. </note>
        <note xml:id="ukrainian_1982_cap10-n48" type="comm" target="quarantana/cap10.xml#c10_11073" targetEnd="quarantana/cap10.xml#c10_11116">Гертруді довелося пройти повз шеренги челяді, що низько кланялась і поздоровляла її з одужанням. В їдальні вже сиділо кілька найближчих родичів, яких спішно запросили, бажаючи виявити їм честь і водночас відсвяткувати в їхньому товаристві дві щасливі події: одужання дочки і остаточний вибір нею свого покликання. </note>
        <note xml:id="ukrainian_1982_cap10-n49" type="comm" target="quarantana/cap10.xml#c10_11117" targetEnd="quarantana/cap10.xml#c10_11156">Нареченій (так називали дівчат, які готували себе в черниці; і Гертруду при її появі тепер усі величали цим іменем), нареченій знай доводилося відповідати на поздоровлення, які сипались на неї з усіх боків. </note>
        <note xml:id="ukrainian_1982_cap10-n50" type="comm" target="quarantana/cap10.xml#c10_11157" targetEnd="quarantana/cap10.xml#c10_11173">Вона добре усвідомлювала, що кожна її відповідь була ніби згодою й підтвердженням,— та чи ж можна було відповідати інакше? </note>
        <note xml:id="ukrainian_1982_cap10-n51" type="comm" target="quarantana/cap10.xml#c10_11174" targetEnd="quarantana/cap10.xml#c10_11182">Тільки-но встигли повиходити з-за столу, як наспів час їхати на прогулянку. </note>
        <note xml:id="ukrainian_1982_cap10-n52" type="comm" target="quarantana/cap10.xml#c10_11183" targetEnd="quarantana/cap10.xml#c10_11197">Гертруда сіла в екіпаж разом з матір'ю й двома дядьками, що були на обіді. </note>
        <note xml:id="ukrainian_1982_cap10-n53" type="comm" target="quarantana/cap10.xml#c10_11198" targetEnd="quarantana/cap10.xml#c10_11233">Зробивши звичайну прогулянку, виїхали на Страда-Марія, яка в той час пролягала там, де тепер громадський сад, і була місцем, куди синьйори заїжджалися в екіпажах відпочити після цілоденної праці. </note>
        <note xml:id="ukrainian_1982_cap10-n54" type="comm" target="quarantana/cap10.xml#c10_11234" targetEnd="quarantana/cap10.xml#c10_11321">Дядьки, як і личило в такий день, розмовляли з Гертрудою, і один з них, котрий, видно, краще за іншого знав усіх осіб, екіпажі, лівреї, весь час розповідав що-небудь про синьйора такого-от або синьйору таку-от. Але раптом він повернувся до Гертруди й сказав: — Ну, хитрухо! Відразу спекуєтесь усіх цих дурниць, хитруха ви така! Кидаєте нас, бідних мирян, в житейській марноті, а самі починаєте праведне життя й в'їжджаєте, так би мовити, до раю в екіпажі. </note>
        <note xml:id="ukrainian_1982_cap10-n55" type="comm" target="quarantana/cap10.xml#c10_11322" targetEnd="quarantana/cap10.xml#c10_11342">Додому повернулися в сутінках. Служники, поквапившись до під'їзду зі смолоскипами, повідомили, що їх дожидає багато гостей. </note>
        <note xml:id="ukrainian_1982_cap10-n56" type="comm" target="quarantana/cap10.xml#c10_11343" targetEnd="quarantana/cap10.xml#c10_11358">Звістка поширилась швидко, і родичі та друзі з'явилися виконати свій обов'язок. </note>
        <note xml:id="ukrainian_1982_cap10-n57" type="comm" target="quarantana/cap10.xml#c10_11359" targetEnd="quarantana/cap10.xml#c10_11363">Позаходили до вітальні. </note>
        <note xml:id="ukrainian_1982_cap10-n58" type="comm" target="quarantana/cap10.xml#c10_11364" targetEnd="quarantana/cap10.xml#c10_11372">Наречена відразу стала божком, іграшкою, жертвою. </note>
        <note xml:id="ukrainian_1982_cap10-n59" type="comm" target="quarantana/cap10.xml#c10_11373" targetEnd="quarantana/cap10.xml#c10_11417">Кожен намагався заволодіти її увагою: хто брав у неї обіцянку, що вона почастує його цукерками, хто обіцяв навідувати її, хто говорив про таку-от мадре, свою родичку, хто — про іншу мадре, свою знайому, хто вихваляв повітря Монци, хто з піднесенням розводився про ту велику роль, яку Гертруда має там відігравати. </note>
        <note xml:id="ukrainian_1982_cap10-n60" type="comm" target="quarantana/cap10.xml#c10_11418" targetEnd="quarantana/cap10.xml#c10_11447">Ті, кому ще не вдалося пробитися до дівчини, оточеної з усіх боків, ловили зручну хвилину, щоб наблизитися до неї, й відчували себе ніяково доти, доки не виконали свого обов'язку. </note>
        <note xml:id="ukrainian_1982_cap10-n61" type="comm" target="quarantana/cap10.xml#c10_11448" targetEnd="quarantana/cap10.xml#c10_11469">Потроху товариство почало розходитись; усі пішли вдоволені, і Гертруда залишилася сама з батьками й братом. </note>
        <note xml:id="ukrainian_1982_cap10-n62" type="comm" target="quarantana/cap10.xml#c10_11470" targetEnd="quarantana/cap10.xml#c10_11485">— Нарешті,— сказав князь,— я мав утіху бачити, що всі обходилися з моєю дочкою як з рівною собі. </note>
        <note xml:id="ukrainian_1982_cap10-n63" type="comm" target="quarantana/cap10.xml#c10_11486" targetEnd="quarantana/cap10.xml#c10_11514">Однак треба відзначити, що й вона трималася чудово й показала, що їй не коштуватиме великої праці в монастирі грати головну роль і підтримати престиж родини. </note>
        <note xml:id="ukrainian_1982_cap10-n64" type="comm" target="quarantana/cap10.xml#c10_11515" targetEnd="quarantana/cap10.xml#c10_11528">Вечеряли похапцем, щоб скоріше розійтися і назавтра бути готовими уже з самого рання. </note>
        <note xml:id="ukrainian_1982_cap10-n65" type="comm" target="quarantana/cap10.xml#c10_11529" targetEnd="quarantana/cap10.xml#c10_11585">Розстроєна, сердита і водночас дещо запишавшись усіма висловленими їй поздоровленнями, Гертруда тут же пригадала все, що перетерпіла від своєї тюремниці, й, бачачи, що батько готовий догоджати їй в усьому, крім одного, захотіла скористатися зі своєю хвилинної переваги, щоб удовольнити бодай одну з тих пристрастей, які мучили її. </note>
        <note xml:id="ukrainian_1982_cap10-n66" type="comm" target="quarantana/cap10.xml#c10_11586" targetEnd="quarantana/cap10.xml#c10_11599">Вона сказала про свою велику огиду до тюремниці й стала докладно скаржитися на її поводження. </note>
        <note xml:id="ukrainian_1982_cap10-n67" type="comm" target="quarantana/cap10.xml#c10_11600" targetEnd="quarantana/cap10.xml#c10_11608">— Як! — вигукнув князь.— Вона була з вами не досить поштива? </note>
        <note xml:id="ukrainian_1982_cap10-n68" type="comm" target="quarantana/cap10.xml#c10_11609" targetEnd="quarantana/cap10.xml#c10_11616">Завтра, завтра ж я добряче вичитаю їй. </note>
        <note xml:id="ukrainian_1982_cap10-n69" type="comm" target="quarantana/cap10.xml#c10_11617" targetEnd="quarantana/cap10.xml#c10_11631">Покладіться на мене: я їй покажу, хто така вона і хто — ви. </note>
        <note xml:id="ukrainian_1982_cap10-n70" type="comm" target="quarantana/cap10.xml#c10_11632" targetEnd="quarantana/cap10.xml#c10_11651">І в будь-якому разі, дочка, якою я задоволений, не повинна бачити біля себе неприємне їй обличчя. </note>
        <note xml:id="ukrainian_1982_cap10-n71" type="comm" target="quarantana/cap10.xml#c10_11652" targetEnd="quarantana/cap10.xml#c10_11688">З цими словами він звелів покликати іншу жінку й наказав їй прислуговувати синьйорині. А тим часом Гертруда, упоюючись одержаним задоволенням, з подивом відчувала, як мало в ньому радості порівняно з тією жадобою помсти, з якою вона до нього прагнула. </note>
        <note xml:id="ukrainian_1982_cap10-n72" type="comm" target="quarantana/cap10.xml#c10_11689" targetEnd="quarantana/cap10.xml#c10_11743">Всупереч бажанню, її душею заволоділа свідомість того, як швидко вона за цей день наблизилась до монастиря,— думка про те, що тепер для відступу потрібно було б набагато більше сили й рішучості, яких вона в собі вже й не знаходила. </note>
        <note xml:id="ukrainian_1982_cap10-n73" type="comm" target="quarantana/cap10.xml#c10_11744" targetEnd="quarantana/cap10.xml#c10_11788">Жінка, що супроводжувала Гертруду до її кімнати, давно вже жила в будинку. Вона була нянькою молодого князя, якого прийняла просто з пелюшок і виходжувала до юних літ. Всіляко догоджаючи йому, вона бачила в ньому свою надію, свою славу. </note>
        <note xml:id="ukrainian_1982_cap10-n74" type="comm" target="quarantana/cap10.xml#c10_11789" targetEnd="quarantana/cap10.xml#c10_11872">Рішення, прийняте того дня, було нібито її особистим успіхом. І Гертруді, у вигляді останньої розваги, довелося переслухати силу поздоровлень, похвал і порад старенької, вислухати нескінченні розповіді про всяких тіток та двоюрідних бабусь, які були дуже задоволені, постригшися в черниці, бо ж, походячи з такої знатної родини, вони завжди тішилися величезною пошаною, завжди вміла показувати пазурі і в монастирській приймальні іноді досягали того, чого не могли домогтися найповажніші дами в своїх вітальнях. </note>
        <note xml:id="ukrainian_1982_cap10-n75" type="comm" target="quarantana/cap10.xml#c10_11873" targetEnd="quarantana/cap10.xml#c10_11911">Вона говорила їй про різноманітні візити, які чекають її в майбутньому. Ось одного чудового дня вона побачить у себе молодого князя з дружиною, яка, зрозуміло, буде дуже знатною синьйорою, і тоді сколихнеться не тільки весь монастир, але й весь окіл. </note>
        <note xml:id="ukrainian_1982_cap10-n76" type="comm" target="quarantana/cap10.xml#c10_11912" targetEnd="quarantana/cap10.xml#c10_11928">Старенька торохтіла, роздягаючи Гертруду; коли Гертруда вже лежала в постелі, вона все ще балакала, не вмовкаючи, балакала й тоді, коли Гертруда вже засинала. </note>
        <note xml:id="ukrainian_1982_cap10-n77" type="comm" target="quarantana/cap10.xml#c10_11929" targetEnd="quarantana/cap10.xml#c10_11939">Молодість і втома виявилися сильнішими за всякі думи. </note>
        <note xml:id="ukrainian_1982_cap10-n78" type="comm" target="quarantana/cap10.xml#c10_11940" targetEnd="quarantana/cap10.xml#c10_11970">Сон був тривожний, важкий, повен болісних сновидінь, і все ж його урвав тільки скрипучий голос старенької, яка прийшла будити Гертруду; настав час готуватися до від'їзду в Монцу. </note>
        <note xml:id="ukrainian_1982_cap10-n79" type="comm" target="quarantana/cap10.xml#c10_11971" targetEnd="quarantana/cap10.xml#c10_11988">— Вставайте, вставайте, синьйоро наречена! Надворі вже день, а поки вдягнемось та зачешемось, мине не менше години. </note>
        <note xml:id="ukrainian_1982_cap10-n80" type="comm" target="quarantana/cap10.xml#c10_11989" targetEnd="quarantana/cap10.xml#c10_12001">Синьйора княгиня вже одягаються, їх розбудили на чотири години раніше, ніж звичайно. </note>
        <note xml:id="ukrainian_1982_cap10-n81" type="comm" target="quarantana/cap10.xml#c10_12002" targetEnd="quarantana/cap10.xml#c10_12021">Молодий синьйор князь уже сходили до стайні й повернулися, вони готові їхати хоч зараз. </note>
        <note xml:id="ukrainian_1982_cap10-n82" type="comm" target="quarantana/cap10.xml#c10_12022" targetEnd="quarantana/cap10.xml#c10_12043">І моторний же він у нас, розбійник, достоту заєць,— такий уже він з дитинства, я вже це можу вам сказати, адже я його вигляділа. </note>
        <note xml:id="ukrainian_1982_cap10-n83" type="comm" target="quarantana/cap10.xml#c10_12044" targetEnd="quarantana/cap10.xml#c10_12062">А вже коли він готовий, то не можна примушувати дожидатися, бо ж хоч він і з найкращого тіста в світі, але частенько виходить із себе й гримає. </note>
        <note xml:id="ukrainian_1982_cap10-n84" type="comm" target="quarantana/cap10.xml#c10_12063" targetEnd="quarantana/cap10.xml#c10_12083">Біднесенький! Шкода мені його: така вже в нього натура. До того ж цього разу він, либонь, і має слушність, адже старається для вас. </note>
        <note xml:id="ukrainian_1982_cap10-n85" type="comm" target="quarantana/cap10.xml#c10_12084" targetEnd="quarantana/cap10.xml#c10_12100">Боронь боже, щоб хтось зачепив його в таку хвилину! Про всіх йому байдуже, крім хіба самого синьйора князя. </note>
        <note xml:id="ukrainian_1982_cap10-n86" type="comm" target="quarantana/cap10.xml#c10_12101" targetEnd="quarantana/cap10.xml#c10_12114">Але ж коли-небудь князем стане й він сам,— дай бог, щоб це сталося якнайпізніше. </note>
        <note xml:id="ukrainian_1982_cap10-n87" type="comm" target="quarantana/cap10.xml#c10_12115" targetEnd="quarantana/cap10.xml#c10_12117">Вставайте-бо скоріше, синьйорино! </note>
        <note xml:id="ukrainian_1982_cap10-n88" type="comm" target="quarantana/cap10.xml#c10_12118" targetEnd="quarantana/cap10.xml#c10_12122">Що ви на мене так дивитесь? </note>
        <note xml:id="ukrainian_1982_cap10-n89" type="comm" target="quarantana/cap10.xml#c10_12123" targetEnd="quarantana/cap10.xml#c10_12129">Вам би час уже давно бути на ногах! </note>
        <note xml:id="ukrainian_1982_cap10-n90" type="comm" target="quarantana/cap10.xml#c10_12130" targetEnd="quarantana/cap10.xml#c10_12156">Разом з образом розгніваного молодого князя враз знялися,— як зграя горобців при появі шуліки,— і всі інші думки, які купчилися в Гертрудиній свідомості. </note>
        <note xml:id="ukrainian_1982_cap10-n91" type="comm" target="quarantana/cap10.xml#c10_12157" targetEnd="quarantana/cap10.xml#c10_12176">Вона послухалась, швиденько вдяглася, дала зачесати себе і з'явилася в залі, де вже були батьки і брат. </note>
        <note xml:id="ukrainian_1982_cap10-n92" type="comm" target="quarantana/cap10.xml#c10_12177" targetEnd="quarantana/cap10.xml#c10_12209">Дівчину посадовили в крісло й подали їй чашку шоколаду, а це в ті часи означало те саме, що колись у римлян одягання в чоловічу тогу. </note>
        <note xml:id="ukrainian_1982_cap10-n93" type="comm" target="quarantana/cap10.xml#c10_12210" targetEnd="quarantana/cap10.xml#c10_12237">Коли доповіли, що коней подано, князь відвів дочку вбік і сказав їй: — Сміливіше, Гертрудо, вчора ви були на висоті, а сьогодні вам доведеться перевершити саму себе. </note>
        <note xml:id="ukrainian_1982_cap10-n94" type="comm" target="quarantana/cap10.xml#c10_12238" targetEnd="quarantana/cap10.xml#c10_12257">Своєю появою ви повинні вчинити найприємніше враження в монастирі і в цілому околі, де вам визначено посідати перше місце. </note>
        <note xml:id="ukrainian_1982_cap10-n95" type="comm" target="quarantana/cap10.xml#c10_12258" targetEnd="quarantana/cap10.xml#c10_12282">Вас чекають...— Чи ж варто говорити про те, що ще напередодні князь послав абатисі попередження.— Вас чекають, і погляди всіх будуть звернені на вас. </note>
        <note xml:id="ukrainian_1982_cap10-n96" type="comm" target="quarantana/cap10.xml#c10_12283" targetEnd="quarantana/cap10.xml#c10_12285">Гідність і невимушеність! </note>
        <note xml:id="ukrainian_1982_cap10-n97" type="comm" target="quarantana/cap10.xml#c10_12286" targetEnd="quarantana/cap10.xml#c10_12294">Абатиса спитає вас, чого ви зволите. Це формальність. </note>
        <note xml:id="ukrainian_1982_cap10-n98" type="comm" target="quarantana/cap10.xml#c10_12295" targetEnd="quarantana/cap10.xml#c10_12322">Ви можете відповісти, що просите дозволити вам убратися в чернече одіння в цьому монастирі, де вас виховано з такою любов'ю, де до вас виявлено стільки уваги,— адже ж це найщиріша правда. </note>
        <note xml:id="ukrainian_1982_cap10-n99" type="comm" target="quarantana/cap10.xml#c10_12323" targetEnd="quarantana/cap10.xml#c10_12345">Постарайтеся мовити ці кілька слів невимушено — так, щоб не можна було подумати, що вам їх підказано й що ви не вмієте говорити сама за себе. </note>
        <note xml:id="ukrainian_1982_cap10-n100" type="comm" target="quarantana/cap10.xml#c10_12346" targetEnd="quarantana/cap10.xml#c10_12375">Добрі черниці не знають нічого про вашу провину (ця таємниця має бути похована в нашій родині), тим-то не робіть зажуреного, засмученого обличчя, яке може вселити підозру. </note>
        <note xml:id="ukrainian_1982_cap10-n101" type="comm" target="quarantana/cap10.xml#c10_12376" targetEnd="quarantana/cap10.xml#c10_12399">Покажіть своє походження: будьте чемні, скромні, але твердо пам'ятайте, що серед присутніх, крім нашої родини, не буде нікого, рівного вам. </note>
        <note xml:id="ukrainian_1982_cap10-n102" type="comm" target="quarantana/cap10.xml#c10_12400" targetEnd="quarantana/cap10.xml#c10_12422">Не дожидаючи відповіді, князь почав сходити донизу; Гертруда, княгиня і молодий князь рушили за ним. Усі зійшли сходами й усілися в екіпажі. </note>
        <note xml:id="ukrainian_1982_cap10-n103" type="comm" target="quarantana/cap10.xml#c10_12423" targetEnd="quarantana/cap10.xml#c10_12449">Дорогою вони говорили про світову марноту, про турботи, про блаженство монастирського життя, а надто для молодих дівчат здатного походження. </note>
        <note xml:id="ukrainian_1982_cap10-n104" type="comm" target="quarantana/cap10.xml#c10_12450" targetEnd="quarantana/cap10.xml#c10_12468">Наприкінці князь нагадав дочці про свої настанови і ще кілька разів повторив їй, як треба відповідати абатисі. </note>
        <note xml:id="ukrainian_1982_cap10-n105" type="comm" target="quarantana/cap10.xml#c10_12469" targetEnd="quarantana/cap10.xml#c10_12501">Коли в'їжджали до Монци, у Гертруди стислося серце, але на мить увагу дівчини відвернули якісь синьйори, що зупинили екіпаж і висловили свої поздоровлення. </note>
        <note xml:id="ukrainian_1982_cap10-n106" type="comm" target="quarantana/cap10.xml#c10_12502" targetEnd="quarantana/cap10.xml#c10_12523">Знову рушили в дорогу і майже ступою поїхали до монастиря під цікавими поглядами городян, які збігалися звідусіль на вулицю. </note>
        <note xml:id="ukrainian_1982_cap10-n107" type="comm" target="quarantana/cap10.xml#c10_12524" targetEnd="quarantana/cap10.xml#c10_12543">Коли екіпаж зупинився біля монастирських стін перед ворітьми, Гертрудине серце стислося ще дужче. </note>
        <note xml:id="ukrainian_1982_cap10-n108" type="comm" target="quarantana/cap10.xml#c10_12544" targetEnd="quarantana/cap10.xml#c10_12556">Почали висідати, натовп збився обабіч екіпажу, й служники всіляко силкувалися відтіснити народ. </note>
        <note xml:id="ukrainian_1982_cap10-n109" type="comm" target="quarantana/cap10.xml#c10_12557" targetEnd="quarantana/cap10.xml#c10_12618">Погляди, звернені на бідолашку, змушували її весь час стежити за собою, та найбільше впливала на неї батькова присутність. Попри весь свій страх перед ним, вона щохвилини шукала його зором, їхні очі зустрічалися, і батьків погляд керував рухами та обличчям дівчини ніби за допомогою невидимих ниточок. </note>
        <note xml:id="ukrainian_1982_cap10-n110" type="comm" target="quarantana/cap10.xml#c10_12619" targetEnd="quarantana/cap10.xml#c10_12641">Перетнувши перший дворик, усі зайшли до другого і побачили широко розчинені двері внутрішньої будівлі, переповненої черницями. </note>
        <note xml:id="ukrainian_1982_cap10-n111" type="comm" target="quarantana/cap10.xml#c10_12642" targetEnd="quarantana/cap10.xml#c10_12666">Попереду в шерензі стояла абатиса, оточена найбільш шанованими черницями, за ними безладним гуртом — решта черниць, дехто навшпиньках, інші хто як, а вже зовсім позаду, постававши на табуретки,— монастирські послушниці. </note>
        <note xml:id="ukrainian_1982_cap10-n112" type="comm" target="quarantana/cap10.xml#c10_12667" targetEnd="quarantana/cap10.xml#c10_12714">То тут, то там часом поблискували чиїсь оченята, і серед чернечих одінь видніли чиїсь личка; то були найспритніші й насміливіші вихованки, які повхитрялися пробратися в натовп черниць і, непомітно пробираючись наперед, вишукували кожна ніби віконце, щоб і собі побачити щось. </note>
        <note xml:id="ukrainian_1982_cap10-n113" type="comm" target="quarantana/cap10.xml#c10_12715" targetEnd="quarantana/cap10.xml#c10_12730">В натовпі лунали вигуки на знак вітання та радості, метушливо піднімалося безліч рук. </note>
        <note xml:id="ukrainian_1982_cap10-n114" type="comm" target="quarantana/cap10.xml#c10_12731" targetEnd="quarantana/cap10.xml#c10_12744">Підійшли до брами. Гертруда опинилася лицем до лиця з абатисою. </note>
        <note xml:id="ukrainian_1982_cap10-n115" type="comm" target="quarantana/cap10.xml#c10_12745" targetEnd="quarantana/cap10.xml#c10_12773">Після перших привітань абатиса з веселим, але урочистим виглядом спитала у Гертруди, чого вона бажає в цьому місці, де ніхто ні в чому не може відмовити їй. </note>
        <note xml:id="ukrainian_1982_cap10-n116" type="comm" target="quarantana/cap10.xml#c10_12774" targetEnd="quarantana/cap10.xml#c10_12808">— Я прийшла сюди...— почала була Гертруда, але вже налагодившись вимовити слова, які мали остаточно вирішити її долю, вона на хвилю завагалася й замовкла, дивлячись на натовп перед собою. </note>
        <note xml:id="ukrainian_1982_cap10-n117" type="comm" target="quarantana/cap10.xml#c10_12809" targetEnd="quarantana/cap10.xml#c10_12839">Тієї ж миті вона побачила одну зі своїх близьких подруг, яка дивилася на неї зі співчуттям і лукавством. І ніби казала: «Та ось до чого дійшла наша гордячкам. </note>
        <note xml:id="ukrainian_1982_cap10-n118" type="comm" target="quarantana/cap10.xml#c10_12840" targetEnd="quarantana/cap10.xml#c10_12935">Цей погляд пробудив у Гертрудиній душі колишні мрії, повернувши їй дещицю попередньої мужності, і вона вже почала була відшукувати для відповіді щось геть несхоже на підказане їй. Тут вона глянула на батькове обличчя, наче бажаючи випробувати свою силу, і побачила на ньому стільки похмурого неспокою й грізного нетерпіння, що відразу занепала духом і квапливо скінчила, немов рятуючись втечею від чогось страшного: — Я прийшла сюди... з проханням допустити мене вбратися в чернече одіння в цьому монастирі, де мене виховано з такою любов'ю. </note>
        <note xml:id="ukrainian_1982_cap10-n119" type="comm" target="quarantana/cap10.xml#c10_12936" targetEnd="quarantana/cap10.xml#c10_13017">Абатиса відповіла, що їй дуже шкода, але за даних обставин статут не дозволяє відразу дати відповідь, яка має висловлювати загальну згоду сестер, крім того, попередньо потрібен іще й дозвіл вищих властей; однак, знаючи про почуття, якими тут перейняті до неї, Гертруда може певно передбачити майбутнювідповідь; а поки що ніякий статут не забороняє абатисі та сестрам виявити почуття захвату й замилування, викликані в них цим проханням. </note>
        <note xml:id="ukrainian_1982_cap10-n120" type="comm" target="quarantana/cap10.xml#c10_13018" targetEnd="quarantana/cap10.xml#c10_13026">Тут знявся неясний гул поздоровлень і привітань. </note>
        <note xml:id="ukrainian_1982_cap10-n121" type="comm" target="quarantana/cap10.xml#c10_13027" targetEnd="quarantana/cap10.xml#c10_13043">Негайно з'явилися великі таці з цукерками, які спершу піднесено нареченій, а тоді — батькам. </note>
        <note xml:id="ukrainian_1982_cap10-n122" type="comm" target="quarantana/cap10.xml#c10_13044" targetEnd="quarantana/cap10.xml#c10_13072">Поки одні черниці намагалися оточити Гертруду, другі вітали матір, а треті — молодого князя, абатиса звеліла спитати князя, чи не зволить він пройти до решітки приймальні, де вона чекатиме на нього. </note>
        <note xml:id="ukrainian_1982_cap10-n123" type="comm" target="quarantana/cap10.xml#c10_13073" targetEnd="quarantana/cap10.xml#c10_13136">Її супроводили дві старші черниці. Забачивши князя, абатиса сказала: — Князю, дотримуючись статуту, виконуючи необхідну формальність, хоча, звичайно, в даному разі... однак я все ж зобов'язана сказати вам, що кожного разу, коли дівчина просить про допущення до чернецтва... настоятелька,— в даному разі я, недостойна,— зобов'язана попередити вас про таке: якщо батьки ненароком... допустилися насильництва над волею дочки, то вони підлягають за це відлученню. </note>
        <note xml:id="ukrainian_1982_cap10-n124" type="comm" target="quarantana/cap10.xml#c10_13137" targetEnd="quarantana/cap10.xml#c10_13138">Ви мені вибачте... </note>
        <note xml:id="ukrainian_1982_cap10-n125" type="comm" target="quarantana/cap10.xml#c10_13139" targetEnd="quarantana/cap10.xml#c10_13142">— Чудово, чудово, вельмишановна мадре. </note>
        <note xml:id="ukrainian_1982_cap10-n126" type="comm" target="quarantana/cap10.xml#c10_13143" targetEnd="quarantana/cap10.xml#c10_13149">Я повністю схвалюю вашу сумлінність. Цілком правильно... </note>
        <note xml:id="ukrainian_1982_cap10-n127" type="comm" target="quarantana/cap10.xml#c10_13150" targetEnd="quarantana/cap10.xml#c10_13154">Але можете не сумніватися... </note>
        <note xml:id="ukrainian_1982_cap10-n128" type="comm" target="quarantana/cap10.xml#c10_13155" targetEnd="quarantana/cap10.xml#c10_13165">— Ну що ви, що ви, князю... Я говорила, виходячи зі своїх обов'язків, до того ж... </note>
        <note xml:id="ukrainian_1982_cap10-n129" type="comm" target="quarantana/cap10.xml#c10_13166" targetEnd="quarantana/cap10.xml#c10_13169">— Звичайно, звичайно, мадре. </note>
        <note xml:id="ukrainian_1982_cap10-n130" type="comm" target="quarantana/cap10.xml#c10_13170" targetEnd="quarantana/cap10.xml#c10_13207">Перекинувшися цими нечисленними словами, співрозмовники розкланялися й розійшлися, ніби кожному з них було обтяжливо довго залишатися віч-на-віч з другим. Кожен пішов до своїх, один — за межі монастирської огорожі, а друга — досередини. </note>
        <note xml:id="ukrainian_1982_cap10-n131" type="comm" target="quarantana/cap10.xml#c10_13208" targetEnd="quarantana/cap10.xml#c10_13231">— Ну, вже пора,— сказав князь,— скоро Гертруда дістане змогу вдосталь натішитися товариством шановних сестер. </note>
        <note xml:id="ukrainian_1982_cap10-n132" type="comm" target="quarantana/cap10.xml#c10_13232" targetEnd="quarantana/cap10.xml#c10_13237">А досі ми їх уже добряче потомили. </note>
        <note xml:id="ukrainian_1982_cap10-n133" type="comm" target="quarantana/cap10.xml#c10_13238" targetEnd="quarantana/cap10.xml#c10_13255">Мовивши це, він розкланявся; вся родина рушила за ним; іще раз обмінялися люб'язними словами. І, врешті, поїхали. </note>
        <note xml:id="ukrainian_1982_cap10-n134" type="comm" target="quarantana/cap10.xml#c10_13256" targetEnd="quarantana/cap10.xml#c10_13264">Дорогою назад Гертруді не хотілося ні про що говорити. </note>
        <note xml:id="ukrainian_1982_cap10-n135" type="comm" target="quarantana/cap10.xml#c10_13265" targetEnd="quarantana/cap10.xml#c10_13318">Налякана зробленим нею кроком, присоромлена свідомістю своєї нікчемності, відчуваючи прикрість за інших і за себе, вона з сумом перебирала в пам'яті ще наявні для неї можливості сказати «ні» і боязко давала собі обіцянку виявити в інших випадках більше твердості й присутності духу. </note>
        <note xml:id="ukrainian_1982_cap10-n136" type="comm" target="quarantana/cap10.xml#c10_13319" targetEnd="quarantana/cap10.xml#c10_13377">Однак страх, викликаний похмурим виглядом батька, досі не пройшов, і Гертруда крадькома позирнула на князя, аби пересвідчитися, що на його обличчі не залишилося ані найменшого сліду гніву. Вона побачила, що він цілком задоволений, і на хвилю відчула якусь полегшу. </note>
        <note xml:id="ukrainian_1982_cap10-n137" type="comm" target="quarantana/cap10.xml#c10_13378" targetEnd="quarantana/cap10.xml#c10_13414">Коли приїхали додому, довелось перевдягатися, міняти туалети. Потім обід, кілька візитів, прогулянка в екіпажі й, урешті, вечеря, наприкінці якої князь підняв нове питання: про вибір хрещеної матері. </note>
        <note xml:id="ukrainian_1982_cap10-n138" type="comm" target="quarantana/cap10.xml#c10_13415" targetEnd="quarantana/cap10.xml#c10_13485">Так звалася дама, під чию опіку, на прохання батьків, віддавали юну кандидатку в черниці на весь час від подання прохання до вступу до монастиря. Цей час було присвячено огляду церков, палаців, вілл, святих місць, одно слово, всіх визначних пам'яток міста та його околиць, щоб юні дівиці, перш ніж проказати свою обітницю, гарненько подивилися на те, від чого вони відрікалися навіки. </note>
        <note xml:id="ukrainian_1982_cap10-n139" type="comm" target="quarantana/cap10.xml#c10_13486" targetEnd="quarantana/cap10.xml#c10_13517">— Треба подумати про хрещену,— сказав князь,— адже завтра для випробування з'явиться вікарій черниць, після чого буде порушено питання про капітул, щоб сестри висловили свою згоду на її прийняття. </note>
        <note xml:id="ukrainian_1982_cap10-n140" type="comm" target="quarantana/cap10.xml#c10_13518" targetEnd="quarantana/cap10.xml#c10_13537">Ці слова було звернено до княгині, яка, зрозумівши, що її запрошують висловитися, почала: — Либонь, найкраще... </note>
        <note xml:id="ukrainian_1982_cap10-n141" type="comm" target="quarantana/cap10.xml#c10_13538" targetEnd="quarantana/cap10.xml#c10_13631">Але князь урвав її: — Ні, ні, княгине, хрещена передусім має припадати до душі самій нареченій, і хоча за заведеним звичаєм вибір надається батькам, однак Гертруда своєю розсудливістю й розважністю цілком заслужила, щоб для неї було зроблено виняток.— І, звертаючись до Гертруди з виглядом людини, яка повідомляє про незвичайну милість, провадив далі: — Будь-яка дама з тих, що були в нас сьогодні ввечері, володіє всіма якостями, необхідними для того, щоб бути хрещеною дівчини нашого дому, і я вважаю, що серед них не знайдеться жодної, котра не вважатиме за честь виявлену їй перевагу,— тож вибирайте самі. </note>
        <note xml:id="ukrainian_1982_cap10-n142" type="comm" target="quarantana/cap10.xml#c10_13632" targetEnd="quarantana/cap10.xml#c10_13666">Гертруда добре бачила, що такий вибір зайвий раз означатиме її згоду. Але пропозицію було висловлено з такою урочистію, що відмова, ба навіть найнесміливіша, могла б видатися образою або ж щонайменше свавільним капризом. </note>
        <note xml:id="ukrainian_1982_cap10-n143" type="comm" target="quarantana/cap10.xml#c10_13667" targetEnd="quarantana/cap10.xml#c10_13716">І ось вона зважилась і на цей крок, назвавши ту даму, яка того вечора припала їй до душі, тобто ту, яка найбільше від усіх пестила й розхвалювала її, поводячися з нею з тією фамільярністю, щирістю й запобігливістю, що в найперші хвилини знайомства скидаються на давню дружбу. </note>
        <note xml:id="ukrainian_1982_cap10-n144" type="comm" target="quarantana/cap10.xml#c10_13717" targetEnd="quarantana/cap10.xml#c10_13727">— Чудовий вибір,— сказав князь, який саме цього і сподівався. </note>
        <note xml:id="ukrainian_1982_cap10-n145" type="comm" target="quarantana/cap10.xml#c10_13728" targetEnd="quarantana/cap10.xml#c10_13772">Випадково чи то навмисно, проте вийшло достоту так, як буває, коли ото штукар ляскає перед вашими очима колодою карт і пропонує запам'ятати яку-небудь карту, а потім угадує її, але при цьому показує карти в такий спосіб, що ви помічаєте тільки одну. </note>
        <note xml:id="ukrainian_1982_cap10-n146" type="comm" target="quarantana/cap10.xml#c10_13773" targetEnd="quarantana/cap10.xml#c10_13800">Ця дама цілий вечір стільки вертілася коло Гертруди, так настійливо займала собою її увагу, що дівчині коштувало б великих зусиль пригадати яку-небудь іншу. </note>
        <note xml:id="ukrainian_1982_cap10-n147" type="comm" target="quarantana/cap10.xml#c10_13801" targetEnd="quarantana/cap10.xml#c10_13850">Старання цієї дами були ще й не безпричинні: вона вже давно накинула оком на молодого князя, ладячи його за свого зятя, через це всі справи цього дому вважала ніби своїми, і цілком природно, що любій Гертруді вона приділяла нітрохи не менше уваги, ніж найближчі її родичі. </note>
        <note xml:id="ukrainian_1982_cap10-n148" type="comm" target="quarantana/cap10.xml#c10_13851" targetEnd="quarantana/cap10.xml#c10_13885">Назавтра Гертруда пробудилася з думкою про вікарія, котрий мав прийти. Саме коли вона розмірковувала, чи не можна скористатися з цієї вирішальної хвилини, щоб якось повернути назад, її покликали до князя. </note>
        <note xml:id="ukrainian_1982_cap10-n149" type="comm" target="quarantana/cap10.xml#c10_13886" targetEnd="quarantana/cap10.xml#c10_13900">— Ну, дочко моя, сміливіше! — сказав їй батько.— Досі ви поводили себе чудово, сьогодні треба завершити справу. </note>
        <note xml:id="ukrainian_1982_cap10-n150" type="comm" target="quarantana/cap10.xml#c10_13901" targetEnd="quarantana/cap10.xml#c10_13911">Все, роблене до цієї хвилини, робилося з вашої згоди. </note>
        <note xml:id="ukrainian_1982_cap10-n151" type="comm" target="quarantana/cap10.xml#c10_13912" targetEnd="quarantana/cap10.xml#c10_13944">Якби за цей час вашою душею заволодів якийсь сумнів, боягузливе каяття або ще якісь примхи молодості, вам треба було сказати про це; але тепер справа зайшла так далеко, що дитячі вихватки просто недоречні. </note>
        <note xml:id="ukrainian_1982_cap10-n152" type="comm" target="quarantana/cap10.xml#c10_13945" targetEnd="quarantana/cap10.xml#c10_13976">Добрий чоловік, який має прийти сьогодні, поставить вам сотні запитань про ваше покликання, запитань на зразок: чи за своєю волею ви йдете в черниці, та чому, та як і таке інше. </note>
        <note xml:id="ukrainian_1982_cap10-n153" type="comm" target="quarantana/cap10.xml#c10_13977" targetEnd="quarantana/cap10.xml#c10_14004">Коли, відповідаючи йому, ви вагатиметеся, то він водитиме вас на мотузочку бозна-скільки часу, що буде для вас справдешньою тортурою. Але може вийти й набагато гірше. </note>
        <note xml:id="ukrainian_1982_cap10-n154" type="comm" target="quarantana/cap10.xml#c10_14005" targetEnd="quarantana/cap10.xml#c10_14051">Після всіх привселюдних доказів, які вже мали місце, найменше вагання, помічене в вас, поставить на карту мою честь, а то ще й наведе на думку, що я сприйняв вашу похапливість за тверде рішення, що я прискорив справу, що я... таж чи мало ще чого можна придумати! </note>
        <note xml:id="ukrainian_1982_cap10-n155" type="comm" target="quarantana/cap10.xml#c10_14052" targetEnd="quarantana/cap10.xml#c10_14098">В такому випадку я опинився б перед сумною необхідністю вибирати між двома однакового тяжкими рішеннями: або ж дозволити цілому світові скласти собі негативну думку про моє поводження — чого жодною мірою не дозволяє мені почуття обов'язку перед самим собою; або ж — розкрити істинну причину вашого рішення і... </note>
        <note xml:id="ukrainian_1982_cap10-n156" type="comm" target="quarantana/cap10.xml#c10_14099" targetEnd="quarantana/cap10.xml#c10_14145">Але тут, побачивши, що Гертруда густо почервоніла, очі їй налилися сльозами і все обличчя стислося, ніби пелюстки квітки в задушливу спеку перед грозою, князь урвав свою тираду і провадив далі втішливим тоном: — Ну гаразд, гаразд, усе залежить від вас, від вашої розважливості. </note>
        <note xml:id="ukrainian_1982_cap10-n157" type="comm" target="quarantana/cap10.xml#c10_14146" targetEnd="quarantana/cap10.xml#c10_14168">Я знаю, що її у вас багато і що ви не дівчинка, щоб в останню хвилину зіпсувати добре налагоджену справу; але я повинен був завбачити всякі можливості. </note>
        <note xml:id="ukrainian_1982_cap10-n158" type="comm" target="quarantana/cap10.xml#c10_14169" targetEnd="quarantana/cap10.xml#c10_14193">Та нумо не говорити більше про це: погодьмося на тому, що ви відповідатимете щиро, щоб у голові цього доброго чоловіка не змогло виникнути й тіні сумніву. </note>
        <note xml:id="ukrainian_1982_cap10-n159" type="comm" target="quarantana/cap10.xml#c10_14194" targetEnd="quarantana/cap10.xml#c10_14201">Та й ви самі швидше відбудете всю цю процедуру. </note>
        <note xml:id="ukrainian_1982_cap10-n160" type="comm" target="quarantana/cap10.xml#c10_14202" targetEnd="quarantana/cap10.xml#c10_14240">Потім, підказавши кілька відповідей на найімовірніші запитання, князь почав, як завжди, розводитися про втіхи та радощі, приготовані для Гертруди в монастирі. Отак він займав її своїми розмовами, аж доки служник доповів, що прийшов вікарій. </note>
        <note xml:id="ukrainian_1982_cap10-n161" type="comm" target="quarantana/cap10.xml#c10_14241" targetEnd="quarantana/cap10.xml#c10_14258">Князь нашвидку повторив найважливіші настанови і, як і належало, залишив дочку наодинці зі священиком. </note>
        <note xml:id="ukrainian_1982_cap10-n162" type="comm" target="quarantana/cap10.xml#c10_14259" targetEnd="quarantana/cap10.xml#c10_14287">Добрий чоловік з'явився з майже готовою думкою, що Гертруда має велике покликання до чернецтва,— про це сказав йому князь, прийшовши запрошувати його. </note>
        <note xml:id="ukrainian_1982_cap10-n163" type="comm" target="quarantana/cap10.xml#c10_14288" targetEnd="quarantana/cap10.xml#c10_14354">Щоправда, добросердий вікарій, знаючи, що сумнів — це одна з найважливіших чеснот його служби, дотримувався правила не дуже вірити таким заявам і всіляко стерегтися упереджених думок, однак рідко буває, щоб настійливі й переконливі слова авторитетної людини так або інак не вплинули на того, хто їх слухає. </note>
        <note xml:id="ukrainian_1982_cap10-n164" type="comm" target="quarantana/cap10.xml#c10_14355" targetEnd="quarantana/cap10.xml#c10_14400">Після перших поздоровлень вікарій сказав: — Синьйорино, я прийшов до вас у ролі спокусника — поставити під сумнів те, що ви в своєму проханні оголосили твердим рішенням: я прийшов відкрити вам усі труднощі обраної вами путі й упевнитися, чи ви їх гаразд зважили. </note>
        <note xml:id="ukrainian_1982_cap10-n165" type="comm" target="quarantana/cap10.xml#c10_14401" targetEnd="quarantana/cap10.xml#c10_14407">Дозвольте запропонувати вам кілька запитань. </note>
        <note xml:id="ukrainian_1982_cap10-n166" type="comm" target="quarantana/cap10.xml#c10_14408" targetEnd="quarantana/cap10.xml#c10_14411">— Прошу, запитуйте,— відповіла Гертруда. </note>
        <note xml:id="ukrainian_1982_cap10-n167" type="comm" target="quarantana/cap10.xml#c10_14412" targetEnd="quarantana/cap10.xml#c10_14423">Тоді добрий пастир заходився розпитувати її за приписаними статутом правилами: </note>
        <note xml:id="ukrainian_1982_cap10-n168" type="comm" target="quarantana/cap10.xml#c10_14424" targetEnd="quarantana/cap10.xml#c10_14435">— Чи відчуваєте ви в своєму серці вільне, не вимушене рішення стати черницею? </note>
        <note xml:id="ukrainian_1982_cap10-n169" type="comm" target="quarantana/cap10.xml#c10_14436" targetEnd="quarantana/cap10.xml#c10_14442">Чи не було зостосовано погрози або зваблення? </note>
        <note xml:id="ukrainian_1982_cap10-n170" type="comm" target="quarantana/cap10.xml#c10_14443" targetEnd="quarantana/cap10.xml#c10_14453">Чи не зазнали ви чийогось впливу, приймаючи своє рішення? </note>
        <note xml:id="ukrainian_1982_cap10-n171" type="comm" target="quarantana/cap10.xml#c10_14454" targetEnd="quarantana/cap10.xml#c10_14483">Скажіть це щиро людині, чий обов'язок — дізнатися про вашу справжню волю, щоб зашкодити застосуванню будь-якого насильства. </note>
        <note xml:id="ukrainian_1982_cap10-n172" type="comm" target="quarantana/cap10.xml#c10_14484" targetEnd="quarantana/cap10.xml#c10_14499">Щира відповідь на це запитання постала перед внутрішнім зором Гертруди в усій своїй страшній правдивості. </note>
        <note xml:id="ukrainian_1982_cap10-n173" type="comm" target="quarantana/cap10.xml#c10_14500" targetEnd="quarantana/cap10.xml#c10_14517">Щоб дати її, треба було б усе пояснити, розповісти, хто і як погрожував їй, одно слово, всю історію... </note>
        <note xml:id="ukrainian_1982_cap10-n174" type="comm" target="quarantana/cap10.xml#c10_14518" targetEnd="quarantana/cap10.xml#c10_14546">Нещасливиця з жахом відсахнулася від такої думки; вона квапливо стала підшукувати іншу відповідь і знайшла єдину, яка могла швидко й певно звільнити її від цієї муки,— відповідь, найбільш далеку від істини. </note>
        <note xml:id="ukrainian_1982_cap10-n175" type="comm" target="quarantana/cap10.xml#c10_14547" targetEnd="quarantana/cap10.xml#c10_14561">— Я йду в монастир,— відповіла вона, намагаючись приховати своє збентеження,— за власним бажанням, без примусу. </note>
        <note xml:id="ukrainian_1982_cap10-n176" type="comm" target="quarantana/cap10.xml#c10_14562" targetEnd="quarantana/cap10.xml#c10_14574">— А давно з'явилась у вас така думка? — провадив добрий вікарій. </note>
        <note xml:id="ukrainian_1982_cap10-n177" type="comm" target="quarantana/cap10.xml#c10_14575" targetEnd="quarantana/cap10.xml#c10_14591">— Вона була в моїй голові завжди,— відповіла Гертруда, якій після зробленого першого кроку стало вже легше обдурювати саму себе. </note>
        <note xml:id="ukrainian_1982_cap10-n178" type="comm" target="quarantana/cap10.xml#c10_14592" targetEnd="quarantana/cap10.xml#c10_14603">— Але яка ж істинна спонука, що змушує вас прийняти чернецтво? </note>
        <note xml:id="ukrainian_1982_cap10-n179" type="comm" target="quarantana/cap10.xml#c10_14604" targetEnd="quarantana/cap10.xml#c10_14632">Добрий пастир і не підозрював, яку болючу струну він зачепив, а Гертруда зробила над собою велике зусилля, щоб якимсь чином не виказати сум'яття, викликане в ній цими словами. </note>
        <note xml:id="ukrainian_1982_cap10-n180" type="comm" target="quarantana/cap10.xml#c10_14633" targetEnd="quarantana/cap10.xml#c10_14647">— Головна спонука,— відповіла вона,— це бажання служити богові й уникнути світових спокус. </note>
        <note xml:id="ukrainian_1982_cap10-n181" type="comm" target="quarantana/cap10.xml#c10_14648" targetEnd="quarantana/cap10.xml#c10_14656">— А чи не криється за цим якоїсь прикрості? Якоїсь... вибачте мені... примхи? </note>
        <note xml:id="ukrainian_1982_cap10-n182" type="comm" target="quarantana/cap10.xml#c10_14657" targetEnd="quarantana/cap10.xml#c10_14681">Адже часом і миттєве прикре переживання може справити враження, яке здається незгладним, вічним а потім, коли його причина зникає і настрій, кращає, тоді... </note>
        <note xml:id="ukrainian_1982_cap10-n183" type="comm" target="quarantana/cap10.xml#c10_14682" targetEnd="quarantana/cap10.xml#c10_14694">— Ні, ні,— поквапилася відповісти Гертруда,— причина саме та, яку я вказала. </note>
        <note xml:id="ukrainian_1982_cap10-n184" type="comm" target="quarantana/cap10.xml#c10_14695" targetEnd="quarantana/cap10.xml#c10_14721">Більше з бажання повністю виконати свій обов'язок, аніж через переконаність у необхідності цього, вікарій і далі ставив запитання, але Гертруда твердо вирішила обдурити його до кінця. </note>
        <note xml:id="ukrainian_1982_cap10-n185" type="comm" target="quarantana/cap10.xml#c10_14722" targetEnd="quarantana/cap10.xml#c10_14776">Крім відрази, яку викликала в неї думка, що про її вагання дізнається цей поважний і справді добрий пастир, котрий, здавалося, був такий далекий від того, щоб підозрювати її в чомусь такому, бідолашка подумала, що він справді міг би перешкодити їй стати черницею; але ж на цьому й скінчилась би вся його участь у її долі, все його сприяння. </note>
        <note xml:id="ukrainian_1982_cap10-n186" type="comm" target="quarantana/cap10.xml#c10_14777" targetEnd="quarantana/cap10.xml#c10_14784">Бо після його відвідин вона зосталась би віч-на-віч із князем. </note>
        <note xml:id="ukrainian_1982_cap10-n187" type="comm" target="quarantana/cap10.xml#c10_14785" targetEnd="quarantana/cap10.xml#c10_14843">І добрий пастир не дізнався б, що потім довелося би перетерпіти їй в цьому домі, а якби й дізнався, то попри все своє бажання не зміг би нічим зарадити, хіба що спокійно й витримано поспівчувати їй — це звичайно з поштивості роблять стосовно всякого, хто дав підставу або привід для чиненого йому зла. </note>
        <note xml:id="ukrainian_1982_cap10-n188" type="comm" target="quarantana/cap10.xml#c10_14844" targetEnd="quarantana/cap10.xml#c10_14904">Випробувальник раніше стомився питати, ніж нещасливиця — обдурювати, і, чуючи відповіді, весь час погоджені між собою, та не маючи жодної підстави сумніватися в їхній щирості, він урешті заговорив інакше: зрадів разом з випробуваною, почав навіть вибачатися, за те, що забрав у неї стільки часу на виконання свого обов'язку, і додав від себе кілька слів, які, на його думку, могли ще дужче утвердити дівчину в її намірі. На цьому вони й розпрощалися. </note>
        <note xml:id="ukrainian_1982_cap10-n189" type="comm" target="quarantana/cap10.xml#c10_14905" targetEnd="quarantana/cap10.xml#c10_14937">Перейшовши анфіладу кімнат і прямуючи до виходу, вікарій зустрів князя, який нібито випадково проходив мимо, і поділився з ним радістю з приводу чудового умонастрою його дочки. </note>
        <note xml:id="ukrainian_1982_cap10-n190" type="comm" target="quarantana/cap10.xml#c10_14938" targetEnd="quarantana/cap10.xml#c10_14992">Князь, який весь цей час переживав болісний страх, по цьому повідомленні зітхнув з полегшенням; забувши про свою звичайну поважність, ледве не бігцем попрямував до Гертруди й засипав її похвалами, лестощами та обіцянками. При цьому він виявив досить-таки щирі радість і ніжність,— так уже влаштована складна тканина органа, що зветься людським серцем. </note>
        <note xml:id="ukrainian_1982_cap10-n191" type="comm" target="quarantana/cap10.xml#c10_14993" targetEnd="quarantana/cap10.xml#c10_15005">Ми не станемо супроводити Гертруду в безперервному круговороті розмаїтих видовищ і розваг. </note>
        <note xml:id="ukrainian_1982_cap10-n192" type="comm" target="quarantana/cap10.xml#c10_15006" targetEnd="quarantana/cap10.xml#c10_15038">Не станемо ми й докладно описувати зміну її душевних переживань, бо тоді вийшла б історія нескінченних страждань і вагань, надто одноманітна й подібна до того, про що вже мовилось вище. </note>
        <note xml:id="ukrainian_1982_cap10-n193" type="comm" target="quarantana/cap10.xml#c10_15039" targetEnd="quarantana/cap10.xml#c10_15076">Краса природи, різне оточення й усілякі розваги, які вона діставала, перебуваючи в постійному русі на відкритому повітрі, робили для неї ще осоружнішою саму думку про те місце, де вона зрештою востаннє вийде з екіпажа й уже залишиться назавжди. </note>
        <note xml:id="ukrainian_1982_cap10-n194" type="comm" target="quarantana/cap10.xml#c10_15077" targetEnd="quarantana/cap10.xml#c10_15088">Ще гострішими були враження від усяких святкувань і прийомів гостей. </note>
        <note xml:id="ukrainian_1982_cap10-n195" type="comm" target="quarantana/cap10.xml#c10_15089" targetEnd="quarantana/cap10.xml#c10_15133">Сам тільки вигляд наречених, яких при ній називали так у найзвичайнішому й прямому розумінні, завдавав Гертруді нестерпних страждань і викликав у неї пекучу заздрість. І подеколи при погляді на когось їй починало здаватися, що верх блаженства — це можливість називатися чиєюсь нареченою. </note>
        <note xml:id="ukrainian_1982_cap10-n196" type="comm" target="quarantana/cap10.xml#c10_15134" targetEnd="quarantana/cap10.xml#c10_15178">Іноді пишнота палаців, блискуче довкілля, веселий гомін і шум святкувань п'янили її, викликаючи таке нестерпуче прагнення до радощів життя, що вона давала собі обіцянку відректися, перетерпіти все що завгодно, аби тільки не вертатися під похмуру, мертву сінь монастиря. </note>
        <note xml:id="ukrainian_1982_cap10-n197" type="comm" target="quarantana/cap10.xml#c10_15179" targetEnd="quarantana/cap10.xml#c10_15198">Та всі ці наміри розвіювалися мов порох при серйознішому розгляді майбутніх-труднощів, при одному тільки погляді на князеве обличчя. </note>
        <note xml:id="ukrainian_1982_cap10-n198" type="comm" target="quarantana/cap10.xml#c10_15199" targetEnd="quarantana/cap10.xml#c10_15238">І тоді від думки про необхідність назавжди розлучитися з мирськими задоволеннями їй робилося гірко й боляче. Отак хворий, якого мучить гостра спрага, з шаленою люттю дивиться на ложку води і ледве не зі злістю відштовхує її від себе, хоча навіть це єдине, що лікар дозволяє йому випити. </note>
        <note xml:id="ukrainian_1982_cap10-n199" type="comm" target="quarantana/cap10.xml#c10_15239" targetEnd="quarantana/cap10.xml#c10_15259">Тим часом вікарій черниць видав потрібне свідоцтво, надійшов також дозвіл скликати капітул для прийняття Гертруди. </note>
        <note xml:id="ukrainian_1982_cap10-n200" type="comm" target="quarantana/cap10.xml#c10_15260" targetEnd="quarantana/cap10.xml#c10_15281">Капітул відбувся; як і слід було сподіватися, при таємному голосуванні було зібрано дві третини необхідних за статутом голосів, і Гертруду прийняли. </note>
        <note xml:id="ukrainian_1982_cap10-n201" type="comm" target="quarantana/cap10.xml#c10_15282" targetEnd="quarantana/cap10.xml#c10_15298">Сама вона, вимучена нескінченними сумнівами, почала просити прискорити, скільки це можливо, її вступ до монастиря. </note>
        <note xml:id="ukrainian_1982_cap10-n202" type="comm" target="quarantana/cap10.xml#c10_15299" targetEnd="quarantana/cap10.xml#c10_15307">Звичайно, не знайшлося нікого, хто став би стримувати таку нетерплячку, і її бажання було вдоволено. </note>
        <note xml:id="ukrainian_1982_cap10-n203" type="comm" target="quarantana/cap10.xml#c10_15308" targetEnd="quarantana/cap10.xml#c10_15320">Урочисто привезена до монастиря, вона вбралася в чернече одіння. </note>
        <note xml:id="ukrainian_1982_cap10-n204" type="comm" target="quarantana/cap10.xml#c10_15321" targetEnd="quarantana/cap10.xml#c10_15369">Після річного послушництва, коли вона то каялась у вчиненому, то каялась у самому каятті, настав час проказати обітницю, той час, коли треба було сказати «ні», що тепер прозвучало б ще дивніше й несподіваніше, ніж будь-коли доти, або ж повторити уже стільки разів мовлене «так». Вона повторила його й стала черницею навіки. </note>
        <note xml:id="ukrainian_1982_cap10-n205" type="comm" target="quarantana/cap10.xml#c10_15370" targetEnd="quarantana/cap10.xml#c10_15394">Одна із своєрідних і таємничих властивостей християнської релігії полягає в можливості скерувати й утішити кожного, хто звертається до неї з будь-якою метою, за всяких обставин. </note>
        <note xml:id="ukrainian_1982_cap10-n206" type="comm" target="quarantana/cap10.xml#c10_15395" targetEnd="quarantana/cap10.xml#c10_15437">Якщо є ліки проти минулого, вона їх вкаже, постачить ними і дозволить будь-що скористатися з них, якщо ж таких ліків немає, то вона надасть змогу сприймати те минуле під іншим кутом зору, не таким трагічним. </note>
        <note xml:id="ukrainian_1982_cap10-n207" type="comm" target="quarantana/cap10.xml#c10_15438" targetEnd="quarantana/cap10.xml#c10_15487">Вона мудро навчить продовжувати те, що було почато через легковажність, схилить душу з любов'ю присвячувати себе тому, що було нав'язано силою, і зробить так, що необміркований, але безповоротній вибір набуває всієї святості, всієї мудрості, скажімо прямо — всіх радощів істинного покликання. </note>
        <note xml:id="ukrainian_1982_cap10-n208" type="comm" target="quarantana/cap10.xml#c10_15488" targetEnd="quarantana/cap10.xml#c10_15526">Це — шлях, яким людина, хоч би з якого лабіринту чи безодні потрапила на нього, зробивши бодай один крок, зможе йти впевнено й охоче далі і досягти врешті радісного кінця. </note>
        <note xml:id="ukrainian_1982_cap10-n209" type="comm" target="quarantana/cap10.xml#c10_15527" targetEnd="quarantana/cap10.xml#c10_15562">Отак і Гертруда, ставши черницею, могла б здобути спокій і радість, незалежно від того, яким шляхом вона прийшла б до цього, але нещасна билася в ярмі і тим сильніше відчувала його тягар і удари. </note>
        <note xml:id="ukrainian_1982_cap10-n210" type="comm" target="quarantana/cap10.xml#c10_15563" targetEnd="quarantana/cap10.xml#c10_15590">Безперестанне жалкування за втраченою свободою, відраза до свого справжнього становища, стомлива погоня за бажаннями, яким не судилося здійснитися,— ось чим повнилась її душа. </note>
        <note xml:id="ukrainian_1982_cap10-n211" type="comm" target="quarantana/cap10.xml#c10_15591" targetEnd="quarantana/cap10.xml#c10_15631">Вона знову й знову переживала своє гірке минуле, перебирала в пам'яті всі обставини, які привели її в монастир, і втисячне даремно намагалася знищити подумки те, що вчинила насправді; Гертруда попрікала себе в нікчемності, а інших — у тиранії й віроломстві, і знов каялася. </note>
        <note xml:id="ukrainian_1982_cap10-n212" type="comm" target="quarantana/cap10.xml#c10_15632" targetEnd="quarantana/cap10.xml#c10_15668">Вона обожнювала й водночас оплакувала свою красу, жаліла свою молодість, приречену на повільну муку, а іноді заздрила тому, що будь-яка слабка жінка з яким завгодно сумлінням, там, за монастирським муром, може вільно тішитися всіма мирськими благами. </note>
        <note xml:id="ukrainian_1982_cap10-n213" type="comm" target="quarantana/cap10.xml#c10_15669" targetEnd="quarantana/cap10.xml#c10_15685">Їй був осоружний вигляд черниць, котрі доклали зусиль, щоб заманити її сюди. </note>
        <note xml:id="ukrainian_1982_cap10-n214" type="comm" target="quarantana/cap10.xml#c10_15686" targetEnd="quarantana/cap10.xml#c10_15710">Вона пригадувала хитрощі й улещення, до яких вони вдавалися, й тепер відплачувала за них грубощами, образами, ба навіть прямими докорами. </note>
        <note xml:id="ukrainian_1982_cap10-n215" type="comm" target="quarantana/cap10.xml#c10_15711" targetEnd="quarantana/cap10.xml#c10_15779">А тим здебільше доводилося мовчки ковтати все це, бо хоч князь і тиранив свою дочку, зачинивши її в монастирі, проте, коли здійснив свій намір, то аж ніяк не був схильний допускати, щоб хтось інший перечив його дитині. Тим-то найменший шум, зчинений черницями, міг би спричинити до втрати його високого заступництва, а то й перетворити заступника на ворога. </note>
        <note xml:id="ukrainian_1982_cap10-n216" type="comm" target="quarantana/cap10.xml#c10_15780" targetEnd="quarantana/cap10.xml#c10_15830">Гертруда ніби мала б почувати деяку прихильність до інших сестер, які і не встрявали в ці інтриги, і не виявляли бажання бачити її в числі своїх подруг, а любили її просто так, як ровесницю. Побожні, завжди веселі й метушливі, вони своїм прикладом показували їй, що навіть тут, у затворництві, можна не просто жити, ба й втішатися життям. </note>
        <note xml:id="ukrainian_1982_cap10-n217" type="comm" target="quarantana/cap10.xml#c10_15831" targetEnd="quarantana/cap10.xml#c10_15840">Проте й ці були їй осоружні, але вже з іншої причини. </note>
        <note xml:id="ukrainian_1982_cap10-n218" type="comm" target="quarantana/cap10.xml#c10_15841" targetEnd="quarantana/cap10.xml#c10_15878">Їх побожний і вдоволений вигляд правив ніби за докір її неспокоєві, її вередливій вдачі, і вона не втрачала нагоди висміяти їх позаочі як святенниць і облудниць. </note>
        <note xml:id="ukrainian_1982_cap10-n219" type="comm" target="quarantana/cap10.xml#c10_15879" targetEnd="quarantana/cap10.xml#c10_15909">Може б, вона ставилась до них не так вороже, якби знала або ж бодай здогадувалась, що кілька чорних куль, виявлених у виборчій скриньці, коли вирішувалось питання про її прийняття, поклали якраз вони. </note>
        <note xml:id="ukrainian_1982_cap10-n220" type="comm" target="quarantana/cap10.xml#c10_15910" targetEnd="quarantana/cap10.xml#c10_15948">Іноді вона знаходила деяку втіху в свому становищі повелительки, в тій шанобі, якою її було оточено в монастирі, в поздоровчих візитах, що їх робили їй різні особи з околу, в улаштуванні якої-небудь справи, у виявленні комусь свого заступництва й, врешті, у величанні її «синьйорою». Та чого були варті всі ці утіхи? </note>
        <note xml:id="ukrainian_1982_cap10-n221" type="comm" target="quarantana/cap10.xml#c10_15949" targetEnd="quarantana/cap10.xml#c10_16009">Її мало вдоволене серце хотіло іноді дістати втіху й від релігії, щоб відчути цілковиту насолоду. Але це дається тільки тому, хто нехтує всякими іншими втіхами, як ото потерпілий аварію корабля: коли він хоче вхопитися за дошку, яка може винести його цілим і неушкодженим на берег, то повинен спершу розтулити кулак і випустити водорості, за які був судомно вхопився в підсвідомому пориві. </note>
        <note xml:id="ukrainian_1982_cap10-n222" type="comm" target="quarantana/cap10.xml#c10_16010" targetEnd="quarantana/cap10.xml#c10_16030">Невдовзі після виречення обітниці Гертруду призначено наставницею монастирських вихованок. Подумати тільки, як мали почуватися ці дівчатка під таким наставництвом! </note>
        <note xml:id="ukrainian_1982_cap10-n223" type="comm" target="quarantana/cap10.xml#c10_16031" targetEnd="quarantana/cap10.xml#c10_16060">Колишні її повірниці вже повиходили з монастиря; та в ній самій ще залишалися живими всі пристрасті тієї доби, й вихованки якоюсь мірою повинні були відчути на собі їхню дію. </note>
        <note xml:id="ukrainian_1982_cap10-n224" type="comm" target="quarantana/cap10.xml#c10_16061" targetEnd="quarantana/cap10.xml#c10_16111">Коли вона думала, що багатьом із них випаде жити у вже назавжди забороненому для неї світі, вона починала почувати до цих бідолашок люту злобу, майже жадобу помсти, й всіляко утискувала їх, тиранячи й примушуючи заздалегідь розплачуватися за ті радощі, які чекали їх у майбутньому. </note>
        <note xml:id="ukrainian_1982_cap10-n225" type="comm" target="quarantana/cap10.xml#c10_16112" targetEnd="quarantana/cap10.xml#c10_16136">Якби в такі хвилини хто послухав, з яким наставницьким презирством картала вона їх за найменшу провину, той би сприйняв її за жінку фанатичного, сліпого благочестя. </note>
        <note xml:id="ukrainian_1982_cap10-n226" type="comm" target="quarantana/cap10.xml#c10_16137" targetEnd="quarantana/cap10.xml#c10_16156">В інші хвилини все та сама відраза до монастиря, до статуту, до послуху виявилась у Гертруди в нападках геть протилежного настрою. </note>
        <note xml:id="ukrainian_1982_cap10-n227" type="comm" target="quarantana/cap10.xml#c10_16157" targetEnd="quarantana/cap10.xml#c10_16198">Тоді вона не тільки терпіла галасливі розваги своїх вихованок, а й навіть заохочувала їх; втручалася в ігри дівчаток і вносила в них безлад; брала участь у їхніх розмовах і штовхала їх далеко за межі тих намірів, з якими ці розмови почато. </note>
        <note xml:id="ukrainian_1982_cap10-n228" type="comm" target="quarantana/cap10.xml#c10_16199" targetEnd="quarantana/cap10.xml#c10_16241">Якщо одна з них дозволяла собі сказати щось про балаканину матері абатиси, Гертруда починала пародіювати її й робила з цього цілу комічну сцену; наслідувала вираз обличчя однієї черниці, ходу другої і при цьому заливчасто сміялася, однак цей сміх не веселив її. </note>
        <note xml:id="ukrainian_1982_cap10-n229" type="comm" target="quarantana/cap10.xml#c10_16242" targetEnd="quarantana/cap10.xml#c10_16264">Отак прожила вона кілька років, не маючи змоги проявити себе в якийсь інший спосіб. Але, на її лихо, нагода для цього трапилася. </note>
        <note xml:id="ukrainian_1982_cap10-n230" type="comm" target="quarantana/cap10.xml#c10_16265" targetEnd="quarantana/cap10.xml#c10_16291">Серед інших відмінностей і переваг, наданих їй як відшкодування за те, що вона ще не могла стати абатисою, їй було дозволено жити на особливій монастирській дільниці. </note>
        <note xml:id="ukrainian_1982_cap10-n231" type="comm" target="quarantana/cap10.xml#c10_16292" targetEnd="quarantana/cap10.xml#c10_16336">У сусідстві з монастирем стояв будинок, де мешкав молодик, злочинець за фахом, один із тих, хто з допомогою найманих убивць і в спілці з такими самими злочинцями міг у ті часи до певної міри знущатися з законів і властей. </note>
        <note xml:id="ukrainian_1982_cap10-n232" type="comm" target="quarantana/cap10.xml#c10_16337" targetEnd="quarantana/cap10.xml#c10_16346">Наш рукопис називає його Еджідіо, замовчуючи прізвище. </note>
        <note xml:id="ukrainian_1982_cap10-n233" type="comm" target="quarantana/cap10.xml#c10_16347" targetEnd="quarantana/cap10.xml#c10_16384">Із свого віконця, що виходило просто на невеличкий дворик цієї монастирської дільниці, Еджідіо часом бачив Гертруду, коли та переходила дворик або ж гуляла там на дозвіллі. Скорше під'юджуваний, аніж наляканий небезпекою та мерзенністю свого заміру, він одного чудового дня зосмілився заговорити до неї. </note>
        <note xml:id="ukrainian_1982_cap10-n234" type="comm" target="quarantana/cap10.xml#c10_16385" targetEnd="quarantana/cap10.xml#c10_16387">Нещасливиця відповіла. </note>
        <note xml:id="ukrainian_1982_cap10-n235" type="comm" target="quarantana/cap10.xml#c10_16388" targetEnd="quarantana/cap10.xml#c10_16400">В перші хвилини вона зазнала почуття задоволення, щоправда, не зовсім невинного, зате жвавого. </note>
        <note xml:id="ukrainian_1982_cap10-n236" type="comm" target="quarantana/cap10.xml#c10_16401" targetEnd="quarantana/cap10.xml#c10_16442">В нудну душевну порожнечу тепер вдерлося захопливе постійне заняття, можна сказати, життя забило джерелом. Але це задоволення було схоже на зміцнюючий напій, винайдений жорстокістю стародавніх людей, який підносили засудженому до смертної кари, щоб додати йому сили терпіти тортури. </note>
        <note xml:id="ukrainian_1982_cap10-n237" type="comm" target="quarantana/cap10.xml#c10_16443" targetEnd="quarantana/cap10.xml#c10_16506">В усьому поводженні Гертруди сталася різка зміна: вона зробилась набагато стриманіша, спокійніша, кинула насміхатися й бурчати, стала лагідніша, чемніша, аж сестри вітали одна одну з такою щасливою зміною; але вони, звичайно, зовсім не здогадувались про істинну причину цієї зміни, не розуміли, що нова чеснота була не що інше, як лицемір'я, яке доповнило собою інші пороки. </note>
        <note xml:id="ukrainian_1982_cap10-n238" type="comm" target="quarantana/cap10.xml#c10_16507" targetEnd="quarantana/cap10.xml#c10_16563">Проте ця видимість, ця, так би мовити, зовнішня білизна протрималася недовго. Дуже швидко Гертрудині спокій та привітність вичерпались і відновилися її звичні дивацтва та злі вихватки, знову почали лунати прокльони та насмішки щодо «монастирської тюрми», вимовлені подеколи висловами недоречними в такому місці й з таких уст. </note>
        <note xml:id="ukrainian_1982_cap10-n239" type="comm" target="quarantana/cap10.xml#c10_16564" targetEnd="quarantana/cap10.xml#c10_16586">Але після кожного такого вибуху наставало каяття, велике старання загладити свою провину з допомогою добрих і лагідних слів. </note>
        <note xml:id="ukrainian_1982_cap10-n240" type="comm" target="quarantana/cap10.xml#c10_16587" targetEnd="quarantana/cap10.xml#c10_16604">Сестри, скільки було можливо, терпіли ці припливи й відпливи, приписуючи їх химерній і мінливій вдачі синьйори. </note>
        <note xml:id="ukrainian_1982_cap10-n241" type="comm" target="quarantana/cap10.xml#c10_16605" targetEnd="quarantana/cap10.xml#c10_16678">Якийсь час ніхто з черниць, очевидячки, ні про що не здогадувався. Та якось синьйора засперечалася за якісь плітки з однією послушницею й заходилася картати останню на всі заставки, ніяк не бажаючи дати їй спокій. Послушниця довго терпіла, аж губу прикусила, та врешті не витримала й кинула наставниці, що вона, мовляв, дещо знає і в свій час неодмінно скаже, де треба. </note>
        <note xml:id="ukrainian_1982_cap10-n242" type="comm" target="quarantana/cap10.xml#c10_16679" targetEnd="quarantana/cap10.xml#c10_16689">Від тієї хвилі синьйора згубила спокій. </note>
        <note xml:id="ukrainian_1982_cap10-n243" type="comm" target="quarantana/cap10.xml#c10_16690" targetEnd="quarantana/cap10.xml#c10_16743">Але не минуло й кількох днів, як раз уранці послушниця не з'явилася виконувати свої звичайні обов'язки. Пішли по неї до келії — послушниці там не було; почали гукати — ніхто не відповів; шукали її всюди, обнишпорили все приміщення від горища до підземелля — ніде її не знайдено. </note>
        <note xml:id="ukrainian_1982_cap10-n244" type="comm" target="quarantana/cap10.xml#c10_16744" targetEnd="quarantana/cap10.xml#c10_16776">І хтозна, які б виникли припущення, коли б під час пошуків не виявили дірки в садовому мурі. Ця обставина наштовхнула всіх на думку, що вона вибралася саме цим шляхом. </note>
        <note xml:id="ukrainian_1982_cap10-n245" type="comm" target="quarantana/cap10.xml#c10_16777" targetEnd="quarantana/cap10.xml#c10_16806">Було проведено старанні пошуки в Монці та її околицях, особливо в Меде, звідки втікачка була родом, писали в різні кінці, але жодного разу не одержали ані найменших повідомлень. </note>
        <note xml:id="ukrainian_1982_cap10-n246" type="comm" target="quarantana/cap10.xml#c10_16807" targetEnd="quarantana/cap10.xml#c10_16824">Напевно, дещо й дізналися б, якби, замість шукати далеко, заглянули чимближче. </note>
        <note xml:id="ukrainian_1982_cap10-n247" type="comm" target="quarantana/cap10.xml#c10_16825" targetEnd="quarantana/cap10.xml#c10_16846">Після загального подиву,— бо ж ніхто не вважав її здатною на таке,— і тривалих пересудів дійшли висновку, що вона, видно, втекла і, можливо, дуже далеко. </note>
        <note xml:id="ukrainian_1982_cap10-n248" type="comm" target="quarantana/cap10.xml#c10_16847" targetEnd="quarantana/cap10.xml#c10_16878">А що в однієї сестри вихопилось зауваження: «Вона, певно, переховалася в Голландії»,— то відразу стали говорити,— і ця версія утвердилася на якийсь час у монастирі й за його межами,— що вона втекла до Голландії. </note>
        <note xml:id="ukrainian_1982_cap10-n249" type="comm" target="quarantana/cap10.xml#c10_16879" targetEnd="quarantana/cap10.xml#c10_16888">Однак синьйора, очевидно, не поділяла загальної думки. </note>
        <note xml:id="ukrainian_1982_cap10-n250" type="comm" target="quarantana/cap10.xml#c10_16889" targetEnd="quarantana/cap10.xml#c10_16941">Не те, щоб вона не вірила цій версії чи то заперечувала її з особливих міркувань: якщо вони в неї були, то вже, зрозуміло, ніхто не вмів так добре приховувати їх, як вона; і, крім цієї історії, що її таємничі глибини їй хотілося зачіпати якмога менше, не було іншої теми, від обговорення якої вона утримувалася з такою охотою. </note>
        <note xml:id="ukrainian_1982_cap10-n251" type="comm" target="quarantana/cap10.xml#c10_16942" targetEnd="quarantana/cap10.xml#c10_16950">Але що менше вона говорила про це, то більше думала. </note>
        <note xml:id="ukrainian_1982_cap10-n252" type="comm" target="quarantana/cap10.xml#c10_16951" targetEnd="quarantana/cap10.xml#c10_16973">Скільки разів упродовж дня образ тієї жінки несподівано вимальовувався в її уяві, стояв перед нею й не хотів зникати! </note>
        <note xml:id="ukrainian_1982_cap10-n253" type="comm" target="quarantana/cap10.xml#c10_16974" targetEnd="quarantana/cap10.xml#c10_17005">Як їй хотілося бачити втікачку живою, бачити її плоть, а не тримати її образ вічно в думках, не бути вимушеною вдень і вночі перебувати під владою тієї невловної, страшної і безплотної тіні! </note>
        <note xml:id="ukrainian_1982_cap10-n254" type="comm" target="quarantana/cap10.xml#c10_17006" targetEnd="quarantana/cap10.xml#c10_17051">Як хотілося Гертруді почути її живий голос, хоч би чим він загрожував їй, а не дослухатися до постійного примарного шепоту звідкись із глибин свого серця і чути слова, повторювані з такими невтомними впертістю й настирливістю, на які не здатна жодна жива істота. </note>
        <note xml:id="ukrainian_1982_cap10-n255" type="comm" target="quarantana/cap10.xml#c10_17052" targetEnd="quarantana/cap10.xml#c10_17077">Десь через рік після цієї події Лючія була рекомендована синьйорі й вела з нею розмову,— саме на ній і спинилася наша розповідь. </note>
        <note xml:id="ukrainian_1982_cap10-n256" type="comm" target="quarantana/cap10.xml#c10_17078" targetEnd="quarantana/cap10.xml#c10_17123">Синьйору цікавило геть усе, що стосувалося переслідування з боку дона Родріго, а про деякі подробиці вона розпитувала з такою сміливістю й пристрасністю, що все це здавалося, і не могло не здаватися, зовсім несподіваним для Лючії, яка ніколи не думала, що подібні сюжети можуть викликати цікавість черниць. </note>
        <note xml:id="ukrainian_1982_cap10-n257" type="comm" target="quarantana/cap10.xml#c10_17124" targetEnd="quarantana/cap10.xml#c10_17138">Не менш дивними були й судження, якими синьйора пересипала свої запитання або ж які вона мимоволі висловлювала. </note>
        <note xml:id="ukrainian_1982_cap10-n258" type="comm" target="quarantana/cap10.xml#c10_17139" targetEnd="quarantana/cap10.xml#c10_17186">Здавалося, вона ніби аж висміювала ту страшну огиду, яку Лючія почувала до цього синьйора, і запитувала, чи він, бува, не виродок, коли вселяє такий страх; здавалося, вона була готова вважати дурною саму Лючіїну впертість, якби та не була викликана перевагою, яку дівчина віддавала Ренцо. </note>
        <note xml:id="ukrainian_1982_cap10-n259" type="comm" target="quarantana/cap10.xml#c10_17187" targetEnd="quarantana/cap10.xml#c10_17199">Про останнього Гертруда почала розпитувати таке, аж її співрозмовниця, зніяковівши, почервоніла. </note>
        <note xml:id="ukrainian_1982_cap10-n260" type="comm" target="quarantana/cap10.xml#c10_17200" targetEnd="quarantana/cap10.xml#c10_17240">Тут, схаменувшись, чи не надто вона розпустила язика, що супроводив химерний політ її фантазії, Гертруда спробувала поправити становище й витлумачити свою балаканину в хороший бік, та було пізно: у Лючії так і зостався якийсь неприємний осад і неясний страх. </note>
        <note xml:id="ukrainian_1982_cap10-n261" type="comm" target="quarantana/cap10.xml#c10_17241" targetEnd="quarantana/cap10.xml#c10_17269">Опинившись врешті віч-на-віч з матір'ю, вона розповіла тій усе. Але Аньєзе, як більш досвідчена, трохи розвіяла її сумніви й по-своєму розкрила цей секрет. </note>
        <note xml:id="ukrainian_1982_cap10-n262" type="comm" target="quarantana/cap10.xml#c10_17270" targetEnd="quarantana/cap10.xml#c10_17290">«Не дивуйся цьому,— сказала вона,— коли набагато краще пізнаєш світ, як знаю його я, то побачиш, що тут нема чому дивуватися. </note>
        <note xml:id="ukrainian_1982_cap10-n263" type="comm" target="quarantana/cap10.xml#c10_17291" targetEnd="quarantana/cap10.xml#c10_17310">Синьйори — таж вони всі, хто більше, хто менше, один так, другий інак, трошки пришелепкуваті. </note>
        <note xml:id="ukrainian_1982_cap10-n264" type="comm" target="quarantana/cap10.xml#c10_17311" targetEnd="quarantana/cap10.xml#c10_17330">Треба дати їм виговоритись, а надто коли маєш у них потребу, і вдати, ніби слухаєш їх серйозно, наче вони говорять діло. </note>
        <note xml:id="ukrainian_1982_cap10-n265" type="comm" target="quarantana/cap10.xml#c10_17331" targetEnd="quarantana/cap10.xml#c10_17344">Ти чула, як вона мене урвала, ніби я бовкнула якусь дурницю? </note>
        <note xml:id="ukrainian_1982_cap10-n266" type="comm" target="quarantana/cap10.xml#c10_17345" targetEnd="quarantana/cap10.xml#c10_17352">А я зовсім не звернула на це уваги. </note>
        <note xml:id="ukrainian_1982_cap10-n267" type="comm" target="quarantana/cap10.xml#c10_17353" targetEnd="quarantana/cap10.xml#c10_17355">Усі вони такі. </note>
        <note xml:id="ukrainian_1982_cap10-n268" type="comm" target="quarantana/cap10.xml#c10_17356" targetEnd="quarantana/cap10.xml#c10_17377">Тим часом треба дякувати богові, що ця синьйора, видно, поставилась до тебе добре і справді хоче взяти нас під свій захист. </note>
        <note xml:id="ukrainian_1982_cap10-n269" type="comm" target="quarantana/cap10.xml#c10_17378" targetEnd="quarantana/cap10.xml#c10_17399">А втім, дочко, якщо тобі ще доведеться мати справи з синьйорами, то ти багато чого наслухаєшся, ой багато». </note>
        <note xml:id="ukrainian_1982_cap10-n270" type="comm" target="quarantana/cap10.xml#c10_17400" targetEnd="quarantana/cap10.xml#c10_17460">Бажання зробити послугу отцю настоятелеві, приємна свідомість того, що ти заступниця іншим, думка про те хороше враження, яке могло скластися у всіх після її втручання з таким святим наміром, перші ознаки прихильності до Лючії та деяка втіха від думки, що робиш добро невинній істоті, підтримуєш і втішаєш пригноблених,— усе це схилило синьйору взяти близько до серця долю бідолашних утікачок. </note>
        <note xml:id="ukrainian_1982_cap10-n271" type="comm" target="quarantana/cap10.xml#c10_17461" targetEnd="quarantana/cap10.xml#c10_17486">За настійливою вимогою синьйори та з поваги до неї їх поселили в квартирі воротарки у сусідстві з монастирем і вважали ніби монастирськими службовцями. </note>
        <note xml:id="ukrainian_1982_cap10-n272" type="comm" target="quarantana/cap10.xml#c10_17487" targetEnd="quarantana/cap10.xml#c10_17503">Мати й дочка раділи від щирого серця, що так швидко пощастило знайти надійний і високоповажний притулок. </note>
        <note xml:id="ukrainian_1982_cap10-n273" type="comm" target="quarantana/cap10.xml#c10_17504" targetEnd="quarantana/cap10.xml#c10_17557">Обом дуже хотілося жити там у цілковитій невідомості, однак у монастирі це виявилось не так просто, тим паче що був чоловік, який украй наполегливо намагався довідатися про одну з них і в чиїй душі до колишньої пристрасті й досади прилучилася тепер іще й злість, бо його було випереджено й пошито в дурні. </note>
        <note xml:id="ukrainian_1982_cap10-n274" type="comm" target="quarantana/cap10.xml#c10_17558" targetEnd="quarantana/cap10.xml#c10_17580">Залишмо поки що жінок у їхньому притулку й вернімося до палаццо дона Родріго в ту хвилю, коли він саме чекав наслідків свого лиходійського задуму. </note>
      </div>
    </body>
  </text>
</TEI>