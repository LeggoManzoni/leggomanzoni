INTRODUZIONE
1 L’Historia: la storia (lat.). Il M. finge di aver desunto la materia del suo romanzo dal manoscritto di un anonimo autore del Seicento. Questo brano sarebbe l’esatta trascrizione del testo originale, che riproduce con parodistica fedeltà lo stile ampolloso, l’ibrida lingua e le incerte consuetudini grafiche della prosa italiana secentesca (cfr. tra l’altro cadaueri per cadaveri, hauendo hauuto per avendo avuto, medemo per medesimo, luochi per luoghi, occhij per occhi, ecc.).
2 gl’illustri Campioni: gli storici. Nota anche, in tutto il brano, l’abuso delle maiuscole.
3 Oricalchi: ottoni (lat.); figuratam., trombe di guerra.
4 capitorno : capitarono.
5 gente... affare: persone di umili condizioni, esercitanti attività manuali. Cfr. c. IV, n. 18.
6 schietta e genuinamente: schiettamente e genuinamente; l’omissione della desinenza nel primo avverbio è conforme all’uso dell’antico italiano, oltre che dello spagnolo.
7 climi : paesi.
8 amparo: protezione, riparo (spagn.).
9 Re Cattolico: il re di Spagna, che ai tempi in cui si svolge il racconto era Filippo iv (salito al trono nel 1621).
10 l’Heroe: il governatore del ducato di Milano, entrato definitivamente a far parte dei domini spagnoli nel 1535, alla morte di Francesco il, ultimo degli Sforza.
11 altra causale... fattura diabolica: solo in un intervento delle arti diaboliche si può additare la causa dei mali che affliggono un paese retto da cosi eccelsi e illuminati governanti.
12 Argo... Briareo: mostri mitologici, dotati l’uno di cento occhi, l’altro di cento braccia.
13 per li pubblici emolumenti: per i vantaggi, per il bene pubblico.
14 con rendersi tributarij delle Parche : essendo morti. Le Parche erano le tre divinità mitologiche che presiedevano al destino umano, tessendo il filo della vita e troncandolo al momento voluto dal fato.
15 accidenti: termine della filosofia scolastica, indicante le qualità e attributi estrinseci delle cose, o «sostanze ».
16 dilavato e graffiato: sbiadito e sgorbiato.
17 concettini: traslati e metafore ricercate.
18 Idiotismi: espressioni dell’uso dialettale.
19 della lingua: della lingua italiana.
20 rettorica: intesa, come nel senso antico, ma con sfumatura ironica, quale arte dello scrivere.
21 solecismi: scorrettezze ed errori di sintassi.
22 in questo paese: in Lombardia. Il Seicento conobbe la grande letteratura francese e spagnola e, in Italia, a tacer d’altro, la prosa di Galileo.
23 presentato: presentata; il participio non è concordato con il sostantivo, o per una svista nel lavoro di revisione cui il M. sottopose il testo della prima ed., o perchè egli pensasse di conformarsi, anche in questo caso, all’uso del parlato toscano.
24 un’ingenuità.., del libro medesimo: mentre modestamente attribuisce scarsa importanza al suo libro, il malizioso romanziere insinua che altrettanto scarsa è l’ingenuità, la sincerità con cui ne ha esposto l’origine; avverte insomma che il manoscritto secentesco rappresenta solo un’invenzione.
25 Una tale indagine: alla storia del Seicento milanese il M. dedicò realmente studi vasti e meticolosi, anche se non sistematici.
26 contingenti: eventuali; rafforza iperbolicamente il precedente possibili.
27 ma le mutano: probabilmente l’espressione non va intesa in senso ironico; collocare una questione in termini nuovi può significare avviarla a più esatta soluzione.
28 venivano a fare un libro: al problema della lingua il M. dedicò assidue meditazioni, testimoniate da numerosi scritti, editi e inediti, nei quali peraltro non è traccia degli studi linguistici che accompagnarono l’elaborazione del
romanzo.

CAPITOLO I

1 Quel... Como: il cosiddetto lago di Lecco, ben noto al M. che ivi presso (nella villa paterna del Caleotto) trascorse «gran parte della infanzia e della puerizia, e le vacanze autunnali della prima giovinezza », come è scritto nel Fermo e Lucia.
a costiera: costa, spiaggia in pendio.
3 l’Adda rincomincia: l'Adda perde il nome di fiume formando il lago, lo riacquista uscendone al ponte di Lecco; poi lo perde di nuovo dando origine ai laghetti di Pescarenico, Cariate, Olginate e lo riprende definitivamente al termine di essi.
4 tre grossi torrenti: il Gerenzone, il Caldone, il Bione.
5 di terre, di ville: di borghi, di villaggi.
6 era... castello: era munito di fortificazioni.
7 tuttavia: tuttora.
8 Abbondio: è il nome del santo patrono di Como.
9 curato: per il M. sinonimo di parroco.
10 ufizio: uffizio (fior.). Cfr. più sotto ufiziali.
11 fessi: spaccature, fenditure.
12 guardia: o guardamano, è la parte dell’impugnatura che serve a riparare la mano.
13 come in cifra: come nel complicato disegno di un monogramma.
14 squarci autentici: tratti da documenti storici, non frutto di invenzione romanzesca.
15 gran Contestabile : altissima carica militare.
16 Sua Maestà Cattolica: Filippo il (1527-1598), re di Spagna dal 1555.
17 esercizio: attività di lavoro.
18 fargli spalle: spalleggiarlo.
19 grida: editto; ai tempi della dominazione spagnola, il termine indicava i provvedimenti legislativi emanati dal governatore, validi solo finché egli era in carica, salvo conferma del successore.
20 corda: tormento di frequentissimo uso sino al sec. XVIII; consisteva nel legare al condannato le mani dietro la schiena con una fune mediante la quale
veniva poi sollevato da terra e tenuto qualche tempo sospeso o bruscamente
lasciato cadere.
21 processo informativo: indagine istruttoria. 
22 galea: o galera, nave da guerra su cui i condannati trascorrevano ai remi 
il tempo della pena.
23 sbrattare: sgombrare.
24 appostatamente: proditoriamente. 
25 fautori: mandanti. 
26 onninamente: in tutto e per tutto (lat.). 
27 cabale: maneggi, intrighi.
28 Enrico IV: Enrico di Navarra (1553-1610), re di Francia dal 1589. Il Fuentes, durante il periodo del suo governatorato milanese, cercò di sollevargli contro ogni genere di ostilità.
29 il duca di Savoia: Carlo Emanuele 1 (1562-1630), duca dal 1580, sposò nel 1585 l’infanta spagnola Caterina; tre anni dopo occupò il marchesato di Saluzzo, quindi invase la Provenza e giunse a porre la sua candidatura al trono di Francia. In seguito fu però costretto ad accedere a una pace negoziata, lasciando ai Francesi un vasto territorio oltre il Rodano.
30 il duca di Biron: Carlo di Gontaut (1561-1602), duca di Biron, decapitato per aver cospirato contro il suo re, d’intesa con Carlo Emanuele.
31 stampatori regii camerali: i Malatesti avevano ottenuto nel 1603, e conservarono a lungo, l’incarico ufficiale di stampare i decreti della Regia Camera, organo di governo che presiedeva all’attività amministrativa e finanziaria.
32 Gonzalo Fernandez di Cordova: il suo governatorato durò dal 1626 al 1629.
33 a un tratto: qui e altrove, nel senso di insieme, a un tempo. Cfr. poco più oltre «fu assalito a un tratto da mille pensieri ».
34 il testimonio... coscienza: ironico: la coscienza, s’intende, di non aver peccato contro i potenti e i vendicativi.
35 del comune : della comunità, cioè di tutti.
36 messere: non è apostrofe sarcastica, ma titolo un tempo spettante ai sacerdoti.
37 aggranchiate : aggranchite, rattrappite.
38 naturale : carattere.
39 asili: chiese, conventi, dimore nobiliari, entro le quali la giustizia non poteva perseguire il malfattore che vi avesse trovato rifugio.
40 alcune classi: clero, nobiltà, militari, come specificherà più avanti.
41 Gli uomini... immediata: gli agenti di polizia, i birri o bargelli, come li chiama il M.
42 i medici stessi: forse perchè la tradizione li vuole sempre discordi e rivali; che, a
o, più seriamente, perchè avrebbero dovuto fornire esempio di disinteressata
dedizione alla loro opera umanitaria e godere dell’universale rispetto.
43 discrezione : discernimento.
44 parenti: qui e quasi sempre, per genitori (lat.). 
45 dissimulando: mostrando di non accorgersi.
46 fantastico : lunatico, bizzoso.
47 i miei venticinque lettori: iron., i miei pochi lettori.
48 la loro imbasciata: ... a Renzo e Lucia.
49 età sinodale: l’età minima di quarant’anni, prescritta dal Concilio di Trento (sinodo = assemblea ecclesiastica) per le donne che prestino servizio presso i sacerdoti.
50 legalo: stentato.
51 le gomita: i gomiti (tosc.).