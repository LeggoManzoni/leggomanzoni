<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap29">
            <note xml:id="Bricchi_cap29-n1" type="comm" target="quarantana/cap29.xml#c29_10001" targetEnd="quarantana/cap29.xml#c29_10740"><ref rend="bold">Qui, tra i poveri... s'ingegni</ref>:  Lo sguardo del narratore si posa fin dall’inizio del capitolo su don Abbondio. Dal grande affresco storico del capitolo precedente si passa dunque a considerare prima le ragioni di una folla anonima, e infine viene messo a fuoco il singolo individuo. L’occhio del narratore compie in questo modo un movimento dall’alto verso il basso, dall’universale al particolare, planando gradatamente verso l'oggetto della sua attenzione finale (don Abbondio). Cortenuova, Primaluna, Introbbio, Pasturo, Barsio, Balabbio (8-10) sono paesi della Valsassina, tra Bellano e Lecco: «il Manzoni trascrive foneticamente, dal dialetto, alcuni toponimi, la cui grafia ufficiale è oggi un’altra. Oggi infatti scriviamo “Introbio”, “Barzio”, “Ballabio”» (Bezzola 1961). L'elenco dei nomi ricostruisce con maggiore precisione il percorso delle truppe già annunciato alla fine del capitolo XXVIII: si gettarono poi sopra Bellano; di là entrarono e si sparsero nella Valsassina, da dove sboccarono nel territorio di Lecco (800-02). I lanzichenecchi (20), o «lanzi», sono soldati mercenari tedeschi. Il loro nome è l’italianizzazione del tedesco Landsknecht, cioè servitori (Knechte) della patria (Land). I cappelletti (35) sono soldati a cavallo della Repubblica di Venezia, chiamati così per il loro tipico elmo senza visiera, simile a un cappello.</note>
            <note xml:id="Bricchi_cap29-n2" type="comm" target="quarantana/cap29.xml#c29_10741" targetEnd="quarantana/cap29.xml#c29_11630"><ref rend="bold">Oh povero me... tal sia di loro</ref>:  Don Abbondio non recita mai da solo le sue scene madri: ha sempre bisogno di una spalla. Nei capitoli ambientati al paese, il curato faceva la sua apparizione solo, ma ben presto il palcoscenico si popolava di nuove presenze (i bravi nel capitolo I; Renzo nel capitolo II; Perpetua, Tonio e Gervaso nel capitolo VIII). I grandi soliloqui dei capitoli XXIII e XXIV si sono verificati in presenza dell’innominato, causa e ragione delle riflessioni del parroco. Nei capitoli XXV e XXVI don Abbondio era co-protagonista di un lungo dialogo con il cardinale Federigo. E in questo capitolo e nel successivo la funzione di spalla è ricoperta da Agnese e Perpetua. Dunque, il non-eroe del romanzo non conosce la solitudine (a differenza di Renzo, che vive sempre solo i momenti culminanti del suo percorso di formazione). Infatti le caratteristiche di don Abbondio emergono sempre dal confronto, dal rapporto con altri personaggi che sollecitano le sue reazioni. L'innominato e Federigo Borromeo sono per esempio due figure grandiose che fanno risaltare, per contrasto, la pochezza di don Abbondio. Ma persino Agnese e Perpetua, due donne del popolo, sottolineano, con il loro diverso comportamento, l'incapacità del curato di gestire qualunque situazione. Cambia però il registro stilistico: dopo il soliloquio in presenza dell’innominato, i silenzi intervallati da balbettii nel dialogo con Federigo, si assiste, con Perpetua, a vivaci scambi di battute. I colloqui tra serva e curato si svolgono secondo un modulo ripetitivo: dubbiose domande di don Abbondio (Come faremo?, 87; Ma dove andiamo?, 101), sbrigative risposte di Perpetua che, più che spiegare o rassicurare, impartisce ordini (Ma, ma; dia qui; tenga qualche soldo, per quel che può occorrere; e poi lasci fare a me, 91-92).</note>
            <note xml:id="Bricchi_cap29-n3" type="comm" target="quarantana/cap29.xml#c29_11631" targetEnd="quarantana/cap29.xml#c29_12202"><ref rend="bold">Presero per i campi... concluse don Abbondio</ref>:  Dopo essersela presa con don Rodrigo, l’innominato, il cardinale Federigo, Lucia (XXIII, 548-611), protagonisti della sua storia individuale, e con la mula (XXIV, 228-30) che lo trasportava, don Abbondio trasferisce gli identici motivi di stizza sugli eroi della grande storia, accomunati dalla tendenza a complicarsi la vita per ragioni a don Abbondio del tutto incomprensibili. Infatti, l’istinto incontrollabile della mula, il capriccio di don Rodrigo, lo zelo santo di Federigo e dell’innominato, e le ragioni della politica internazionale stanno, per il curato, sullo stesso piano. Alle ragioni di don Abbondio si contrappongono quelle di Perpetua, compendiate nella frase proverbiale "ho dovuto far da Marta e Maddalena" (227-28), che traduce in italiano un'espressione proverbiale del dialetto milanese (fa de Marta e Madalena significa "comandare e agire", "fare due cose insieme"), e riecheggia un noto passo del Vangelo di Luca (10, 38-42), dove si contrappongono Marta, simbolo della vita attiva, e Maria Maddalena, simbolo della vita contemplativa. Agnese, a sua volta, espone le proprie angustie: l'autunno sul quale avevano fatto assegnamento (234-35) è il momento previsto da madre e figlia per rivedersi, dopo la partenza di Lucia con donna Prassede, entro otto o nove mesi (XXVI, 461-62). La calata dei lanzichenecchi ha reso il programma impraticabile. Il duca di Nevers (193) è Carlo I Gonzaga, pretendente alla successione del ducato di Mantova; l’imperatore (196) è Ferdinando II d'Asburgo (per ulteriori notizie sui personaggi coinvolti nella guerra vedi nota a V, 414-455); il governatore (200) di Milano è don Gonzalo Fernandez de Cordova (per cui vedi nota a XII, 73-141).</note>
            <note xml:id="Bricchi_cap29-n4" type="comm" target="quarantana/cap29.xml#c29_12203" targetEnd="quarantana/cap29.xml#c29_12632"><ref rend="bold">Furono... quella giornata</ref>:  In apertura di capitolo dominava il tema della casa abbandonata e prossima alla violazione: da rifugio sicuro, la casa si è trasformata, per don Abbondio, Perpetua e Agnese, in luogo esposto alle insidie della storia non meno degli spazi esterni: "Fino a questo momento, in tutte le situazioni più difficili della sua vita (l’incontro con i bravi, lo scontro con Renzo, il tentativo di matrimonio clandestino, il viaggio al castello dell'Innominato), don Abbondio aveva sempre cercato un rifugio fra le pareti sicure della sua casa, dietro un uscio ben sprangato. La casa è stata fin qui per lui un istintivo punto di riferimento, un naturale luogo di protezione. Solo nel forzato colloquio con il cardinale, il nemico, per così dire, era entrato in casa, senza che fosse possibile allontanarlo. Ma si trattava pur sempre di un nemico disarmato" (Getto 1964). Dopo la trasformazione della casa dei tre fuggiaschi da rifugio a luogo di pericolo, entra in scena una nuova casa, quella del sarto, che, come già per Lucia (vedi la nota a XXIV, 317-387), si rivela uno spazio totalmente positivo. Non solo infatti la casa del sarto è al di fuori del percorso delle truppe, quindi sicura; ma è anche accogliente, e vi si realizza, minutamente descritto, il rito del cibo, che ha sempre contrassegnato, nel corso del romanzo, gli ambienti popolari e rassicuranti (vedi nota a XVI, 181-242).</note>
            <note xml:id="Bricchi_cap29-n5" type="comm" target="quarantana/cap29.xml#c29_12633" targetEnd="quarantana/cap29.xml#c29_13128"><ref rend="bold">Cosa ne dice... del viaggio</ref>:  La presenza di don Abbondio consente al sarto una nuova esibizione. Dapprima stabilisce un rapporto tra gli eventi storici e i fatti straordinari narrati nei suoi libri: la storia de’ mori in Francia (305) è oggetto dei prediletti romanzi cavallereschi; la Tebaide (330) è la regione della Grecia dove si rifugiavano gli anacoreti, monaci dediti alla preghiera e alla solitudine, le cui vite erano narrate nel Leggendano de’ Santi, l’altra lettura favorita del sarto (vedi XXIV, 400). Il secondo tempo del piccolo show non ha più come oggetto le parole, ma le immagini, anzi il ritratto di Federigo Borromeo. Se nei Promessi sposi i personaggi popolari tendono a diffidare delle parole, specialmente quelle scritte, e ad affidarsi alla verità dei segnali naturali, percepibili con gli occhi (vedi la nota a I, 103-125), il sarto, nel suo ingenuo entusiasmo per la cultura, rappresenta l’unica deroga a questa legge. Infatti, mentre si serve delle sue letture come chiave di interpretazione della realtà, rileva la scarsa attendibilità dell'immagine: insomma, i libri dicono il vero, il ritratto del cardinale mente. Le parole del sarto e di Agnese possono anche essere lette come una dichiarazione di sfiducia, da parte dell'autore stesso, nelle arti figurative, materia che fu in effetti piuttosto estranea a Manzoni, scrittore assai poco influenzato, nella sua opera, dalle espressioni artistiche antiche o contemporanee. Dunque gli umili manzoniani attribuiscono maggiore attendibilità alle immagini che alla parola; al contrario l’autore, che si misura costantemente con la parola nel suo mestiere di scrittore, nutre una certa diffidenza per le immagini. In quest'ottica il breve scambio di battute tra Agnese e il sarto non rappresenta una contraddizione rispetto alla concreta fiducia dei protagonisti nelle immagini, ma testimonia piuttosto l'indifferenza del Manzoni stesso verso i problemi storico-artistici: «Che Manzoni nutrisse, lui così esperto nell’uso dello strumento linguistico, una fondamentale diffidenza per il fatto figurativo mi pare fuori di dubbio. Quando non bastasse la testimonianza della sua opera, o dei brevi rapporti con gli artisti contemporanei, lo scrittore appare venire allo scoperto per bocca dei suoi umili protagonisti, cioè Agnese e il sarto, nel dopocena del capitolo XXIX» (Mazzocca, OFFICINA PS).</note>
            <note xml:id="Bricchi_cap29-n6" type="comm" target="quarantana/cap29.xml#c29_13129" targetEnd="quarantana/cap29.xml#c29_13619"><ref rend="bold">Il sarto aveva... o meno</ref>:  La nuova vita dell’innominato è descritta dalla voce narrante, che alterna i tempi verbali del trapassato prossimo (aveva mostrato, 370), riferito alle abitudini ormai superate, e dell’imperfetto (mostrava, 371; andava, 372...), che ha «valore durativo, in rapporto a ciò che è divenuto un costume, un ‘sistema’ di vita» (Raimondi-Bottoni 1988). Non solo i tempi verbali, ma l’intera struttura delle frasi è organizzata sul rapporto tra passato e presente. Talvolta l'opposizione tra il prima e il dopo si esprime grazie alla ripetizione di un concetto, con variazione del tempo verbale e degli avverbi di tempo (Quel coraggio che altre volte aveva mostrato [...] ora lo mostrava, 369-71). Un’altra costruzione significativa è quella che istituisce un rapporto di comparazione tra passato e presente (era rimasto non meno inviolato di quando..., 379-80). Si noti anche la collocazione simmetrica di nomi e aggettivi di significato opposto (La rimembranza dell'antica ferocia, e la vista della mansuetudine presente, 381-82). Insomma, la nuova grandezza dell'innominato è riconoscibile in rapporto all'antica, ugualmente potente anche se di segno opposto.</note>
            <note xml:id="Bricchi_cap29-n7" type="comm" target="quarantana/cap29.xml#c29_13620" targetEnd="quarantana/cap29.xml#c29_14305"><ref rend="bold">Queste medesime... inermi e rispettati</ref>:  L'innominato viene sempre chiamato dalla voce narrante, in queste pagine, uomo, e il termine si ripete con frequenza significativa (386; 393; 406; 407; 415; 454). Al momento della sua prima apparizione nel romanzo, il personaggio, evocato nei pensieri di don Rodrigo, era stato definito un uomo o un diavolo (XVIII, 138-39). L'insistenza sul primo dei due epiteti per definire l’individuo convertito ribadisce dunque che una scelta è stata compiuta, e che questa scelta ha privilegiato la via positiva, rinunciando a tutte le prerogative diaboliche che appartenevano alla vita criminale. Accanto all’appellativo uomo compare, una sola volta nel capitolo, quello di santo (436), che risulta però appartenere non alla voce del narratore, ma all'opinione pubblica. Infatti, le voci popolari definiscono ormai l’innominato santo (vedi nota a XXIII, 531-611), e il romanzo si limita qui a registrarne l'eco. Dunque, come il narratore non ha mai chiamato «miracolo» la conversione dell’innominato, limitandosi a registrare l’interpretazione popolare in tal senso (vedi nota a XXIV, 92-200), così egli permette che l’innominato sia chiamato santo dalla voce degli altri personaggi, ma, parlando in prima persona, si limita ad attribuirgli il titolo di uomo, che assume qui il valore pregnante di individuo che, grazie alla conversione, ha pienamente realizzato le proprie potenzialità e la propria missione nel mondo. La vera santità, per il cattolico Manzoni, non è oggetto su cui possano deliberare gli uomini, e dunque non spetta alla voce del narratore, che è sempre garanzia, nei Promessi sposi, di verità assoluta, confermare un’interpretazione della vicenda non avallata dall'autorità della Chiesa. Il luogo, altrove citato, del Ripamonti (472-73) è il quinto libro della quinta decade della sua Storia Patria (XIX, 376-77), che il narratore aveva appunto indicata come fonte delle sue informazioni sull’innominato (Da questo scrittore prenderemo qualche altro passo, che ci venga in taglio per confermare e per dilucidare il racconto del nostro anonimo, XIX, 386-89).</note>
            <note xml:id="Bricchi_cap29-n8" type="comm" target="quarantana/cap29.xml#c29_14306" targetEnd="quarantana/cap29.xml#c29_14840"><ref rend="bold">Ma quando, al calar... sua strada</ref>:  Al culmine di una descrizione dell’innominato che definiva le caratteristiche dell'uomo nuovo in rapporto a quelle dell’antico, ecco il signore trasformarsi di nuovo in generale, ma restando disarmato alla testa di un esercito di armati. La figura dell’antitesi, che aveva accompagnato il personaggio fin dal primo momento della sua apparizione (vedi nota a XIX, 435-508), assume qui la massima evidenza. Infatti, la situazione e il comportamento dell'innominato (che tiene ai suoi uomini un discorso, come è consuetudine di ogni generale prima della battaglia) sono tipici di un contesto di guerra; ma con ciò contrasta il rifiuto del signore di portare armi su di sé. Giovanni Torti (1774-1852), poeta milanese allievo di Parini, fu amico di Manzoni e fece parte della cerchia di intellettuali romantici che ruotava attorno all'autore dei Promessi sposi. Tra i suoi pochi (507-09) versi, si ricorda il carme Sui «Sepolcri» di Ugo Foscolo e di Ippolito Pindemonte (1808). Il ricordo dell'amico poeta è analogo a quello dedicato a Tommaso Grossi nel capitolo XI (vedi nota a 361-431).</note>
            <note xml:id="Bricchi_cap29-n9" type="comm" target="quarantana/cap29.xml#c29_10037"><ref rend="bold">portamenti</ref>:  comportamenti;</note>
            <note xml:id="Bricchi_cap29-n10" type="comm" target="quarantana/cap29.xml#c29_10043"><ref rend="bold">impiccio</ref>:  imbarazzo, indecisione;</note>
            <note xml:id="Bricchi_cap29-n11" type="comm" target="quarantana/cap29.xml#c29_10057"><ref rend="bold">ariani</ref>:  eretici, infedeli;</note>
            <note xml:id="Bricchi_cap29-n12" type="comm" target="quarantana/cap29.xml#c29_10098"><ref rend="bold">consultare</ref>:  chiedere informazioni c opinioni;</note>
            <note xml:id="Bricchi_cap29-n13" type="comm" target="quarantana/cap29.xml#c29_10119"><ref rend="bold">risoluto</ref>:  deciso;</note>
            <note xml:id="Bricchi_cap29-n14" type="comm" target="quarantana/cap29.xml#c29_10295" targetEnd="quarantana/cap29.xml#c29_10297"><ref rend="bold">in una tirata</ref>:  in una sola tappa forzata;</note>
            <note xml:id="Bricchi_cap29-n15" type="comm" target="quarantana/cap29.xml#c29_10320" targetEnd="quarantana/cap29.xml#c29_10322"><ref rend="bold">tenere in suggezione</ref>:  tenere a freno;</note>
            <note xml:id="Bricchi_cap29-n16" type="comm" target="quarantana/cap29.xml#c29_10349"><ref rend="bold">stralunato</ref>:  stravolto;</note>
            <note xml:id="Bricchi_cap29-n17" type="comm" target="quarantana/cap29.xml#c29_10363"><ref rend="bold">concertare</ref>:  concordare;</note>
            <note xml:id="Bricchi_cap29-n18" type="comm" target="quarantana/cap29.xml#c29_10385"><ref rend="bold">bugigattoli</ref>:  ripostigli;</note>
            <note xml:id="Bricchi_cap29-n19" type="comm" target="quarantana/cap29.xml#c29_10429"><ref rend="bold">partiti</ref>:  possibilità.</note>
            <note xml:id="Bricchi_cap29-n20" type="comm" target="quarantana/cap29.xml#c29_10459"><ref rend="bold">congiuntura</ref>:  situazione:</note>
            <note xml:id="Bricchi_cap29-n21" type="comm" target="quarantana/cap29.xml#c29_10528" targetEnd="quarantana/cap29.xml#c29_10529"><ref rend="bold">si sbrigava</ref>:  si liberava;</note>
            <note xml:id="Bricchi_cap29-n22" type="comm" target="quarantana/cap29.xml#c29_10541"><ref rend="bold">tumultuaria</ref>:  confusa, frettolosa;</note>
            <note xml:id="Bricchi_cap29-n23" type="comm" target="quarantana/cap29.xml#c29_10638"><ref rend="bold">luterani</ref>:  di religione protestante;</note>
            <note xml:id="Bricchi_cap29-n24" type="comm" target="quarantana/cap29.xml#c29_10646" targetEnd="quarantana/cap29.xml#c29_10647"><ref rend="bold">l'hanno per</ref>:  la cosidettirano;</note>
            <note xml:id="Bricchi_cap29-n25" type="comm" target="quarantana/cap29.xml#c29_10712" targetEnd="quarantana/cap29.xml#c29_10714"><ref rend="bold">tiravan di lungo</ref>:  tiravano dritto, proseguivano;</note>
            <note xml:id="Bricchi_cap29-n26" type="comm" target="quarantana/cap29.xml#c29_10852" targetEnd="quarantana/cap29.xml#c29_10854"><ref rend="bold">munizione da bocca</ref>:  cibo;</note>
            <note xml:id="Bricchi_cap29-n27" type="comm" target="quarantana/cap29.xml#c29_10859"><ref rend="bold">gerla</ref>:  cesta che si porta dietro le spalle;</note>
            <note xml:id="Bricchi_cap29-n28" type="comm" target="quarantana/cap29.xml#c29_10974" targetEnd="quarantana/cap29.xml#c29_10978"><ref rend="bold">le avevan fatto tanto pro</ref>:  le erano tanto serviti;</note>
            <note xml:id="Bricchi_cap29-n29" type="comm" target="quarantana/cap29.xml#c29_11048"><ref rend="bold">spicciolare</ref>:  cambiare;</note>
            <note xml:id="Bricchi_cap29-n30" type="comm" target="quarantana/cap29.xml#c29_11088"><ref rend="bold">rimpiattando</ref>:  nascondendo;</note>
            <note xml:id="Bricchi_cap29-n31" type="comm" target="quarantana/cap29.xml#c29_11145" targetEnd="quarantana/cap29.xml#c29_11146"><ref rend="bold">a dispetto</ref>:  contro la volontà;</note>
            <note xml:id="Bricchi_cap29-n32" type="comm" target="quarantana/cap29.xml#c29_11235"><ref rend="bold">cimento</ref>:  prova;</note>
            <note xml:id="Bricchi_cap29-n33" type="comm" target="quarantana/cap29.xml#c29_11345" targetEnd="quarantana/cap29.xml#c29_11346"><ref rend="bold">per aria</ref>:  in alto, su una cima;</note>
            <note xml:id="Bricchi_cap29-n34" type="comm" target="quarantana/cap29.xml#c29_11384" targetEnd="quarantana/cap29.xml#c29_11386"><ref rend="bold">a mal partito</ref>:  nei guai;</note>
            <note xml:id="Bricchi_cap29-n35" type="comm" target="quarantana/cap29.xml#c29_11452"><ref rend="bold">cigne</ref>:  cinghie;</note>
            <note xml:id="Bricchi_cap29-n36" type="comm" target="quarantana/cap29.xml#c29_11548"><ref rend="bold">bordone</ref>:  bastone da viaggio, col manico ricurvo;</note>
            <note xml:id="Bricchi_cap29-n37" type="comm" target="quarantana/cap29.xml#c29_11577"><ref rend="bold">toppa</ref>:  serratura;</note>
            <note xml:id="Bricchi_cap29-n38" type="comm" target="quarantana/cap29.xml#c29_11666"><ref rend="bold">guardarle</ref>:  custodirle;</note>
            <note xml:id="Bricchi_cap29-n39" type="comm" target="quarantana/cap29.xml#c29_11690"><ref rend="bold">interiezione</ref>:  esclamazione;</note>
            <note xml:id="Bricchi_cap29-n40" type="comm" target="quarantana/cap29.xml#c29_11738" targetEnd="quarantana/cap29.xml#c29_11741"><ref rend="bold">lasciar correr l'acqua all'ingiù</ref>:  lasciare che le cose seguissero il loro corso, non pretendere l'impossibile;</note>
            <note xml:id="Bricchi_cap29-n41" type="comm" target="quarantana/cap29.xml#c29_11742" targetEnd="quarantana/cap29.xml#c29_11747"><ref rend="bold">non istar su tutti i puntigli</ref>:  non impuntarsi anche su aspetti di trascurabile importanza,</note>
            <note xml:id="Bricchi_cap29-n42" type="comm" target="quarantana/cap29.xml#c29_12005" targetEnd="quarantana/cap29.xml#c29_12007"><ref rend="bold">anderà a male</ref>:  finirà male;</note>
            <note xml:id="Bricchi_cap29-n43" type="comm" target="quarantana/cap29.xml#c29_12231"><ref rend="bold">seguirà</ref>:  capiterà:</note>
            <note xml:id="Bricchi_cap29-n44" type="comm" target="quarantana/cap29.xml#c29_12342"><ref rend="bold">ospitazione</ref>:  alloggio militare (dal latino medievale hospitatio, che indicava «il diritto di imporre l'alloggio di qualcuno in casa d'altri", Raimondi-Bottoni 1988);</note>
            <note xml:id="Bricchi_cap29-n45" type="comm" target="quarantana/cap29.xml#c29_12427" targetEnd="quarantana/cap29.xml#c29_12429"><ref rend="bold">di buon viso</ref>:  offerto con cordialità (corrisponde all'espressione milanese de bonna cera);</note>
            <note xml:id="Bricchi_cap29-n46" type="comm" target="quarantana/cap29.xml#c29_12454" targetEnd="quarantana/cap29.xml#c29_12459"><ref rend="bold">d'accozzar... il pentolino</ref>:  mettere insieme le provviste:</note>
            <note xml:id="Bricchi_cap29-n47" type="comm" target="quarantana/cap29.xml#c29_12505"><ref rend="bold">diricciar</ref>:  togliere dal riccio:</note>
            <note xml:id="Bricchi_cap29-n48" type="comm" target="quarantana/cap29.xml#c29_12508"><ref rend="bold">primaticce</ref>:  della qualità che matura per prima;</note>
            <note xml:id="Bricchi_cap29-n49" type="comm" target="quarantana/cap29.xml#c29_12567"><ref rend="bold">spillare</ref>:  far uscire il vino dalla botte;</note>
            <note xml:id="Bricchi_cap29-n50" type="comm" target="quarantana/cap29.xml#c29_12585"><ref rend="bold">provvisioni</ref>:  provviste;</note>
            <note xml:id="Bricchi_cap29-n51" type="comm" target="quarantana/cap29.xml#c29_12670"><ref rend="bold">ricovero</ref>:  rifugio;</note>
            <note xml:id="Bricchi_cap29-n52" type="comm" target="quarantana/cap29.xml#c29_12769" targetEnd="quarantana/cap29.xml#c29_12770"><ref rend="bold">alla distesa</ref>:  senza fermarsi;</note>
            <note xml:id="Bricchi_cap29-n53" type="comm" target="quarantana/cap29.xml#c29_12816"><ref rend="bold">sfrattati</ref>:  cacciati;</note>
            <note xml:id="Bricchi_cap29-n54" type="comm" target="quarantana/cap29.xml#c29_11881" targetEnd="quarantana/cap29.xml#c29_11882"><ref rend="bold">in furia</ref>:  di fretta.</note>
            <note xml:id="Bricchi_cap29-n55" type="comm" target="quarantana/cap29.xml#c29_13074" targetEnd="quarantana/cap29.xml#c29_13078"><ref rend="bold">quel che è di precetto</ref>:  il breviario, lettura obbligata per i sacerdoti;</note>
            <note xml:id="Bricchi_cap29-n56" type="comm" target="quarantana/cap29.xml#c29_13083" targetEnd="quarantana/cap29.xml#c29_13084"><ref rend="bold">si ricusano</ref>:  si respingono (per gentilezza);</note>
            <note xml:id="Bricchi_cap29-n57" type="comm" target="quarantana/cap29.xml#c29_13115"><ref rend="bold">principiano</ref>:  cominciano;</note>
            <note xml:id="Bricchi_cap29-n58" type="comm" target="quarantana/cap29.xml#c29_13172" targetEnd="quarantana/cap29.xml#c29_13173"><ref rend="bold">altre volte</ref>:  in altri tempi,</note>
            <note xml:id="Bricchi_cap29-n59" type="comm" target="quarantana/cap29.xml#c29_13283"><ref rend="bold">rimembranza</ref>:  ricordo;</note>
            <note xml:id="Bricchi_cap29-n60" type="comm" target="quarantana/cap29.xml#c29_13372"><ref rend="bold">promettersi</ref>:  sperare;</note>
            <note xml:id="Bricchi_cap29-n61" type="comm" target="quarantana/cap29.xml#c29_11248"><ref rend="bold">impicciato</ref>:  in difficoltà:</note>
            <note xml:id="Bricchi_cap29-n62" type="comm" target="quarantana/cap29.xml#c29_13549"><ref rend="bold">compunzione</ref>:  pentimento;</note>
            <note xml:id="Bricchi_cap29-n63" type="comm" target="quarantana/cap29.xml#c29_13611" targetEnd="quarantana/cap29.xml#c29_13612"><ref rend="bold">di ritegno</ref>:  a trattenerli.</note>
            <note xml:id="Bricchi_cap29-n64" type="comm" target="quarantana/cap29.xml#c29_13624"><ref rend="bold">cagioni</ref>:  cause;</note>
            <note xml:id="Bricchi_cap29-n65" type="comm" target="quarantana/cap29.xml#c29_11070"><ref rend="bold">avvezzo</ref>:  abituato;</note>
            <note xml:id="Bricchi_cap29-n66" type="comm" target="quarantana/cap29.xml#c29_13784" targetEnd="quarantana/cap29.xml#c29_13786"><ref rend="bold">stare a dovere</ref>:  comportarsi correttamente;</note>
            <note xml:id="Bricchi_cap29-n67" type="comm" target="quarantana/cap29.xml#c29_13788"><ref rend="bold">facinoroso</ref>:  criminale;</note>
            <note xml:id="Bricchi_cap29-n68" type="comm" target="quarantana/cap29.xml#c29_13805"><ref rend="bold">stornare</ref>:  dissuadere;</note>
            <note xml:id="Bricchi_cap29-n69" type="comm" target="quarantana/cap29.xml#c29_13861" targetEnd="quarantana/cap29.xml#c29_13862"><ref rend="bold">alle prese</ref>:  in disaccordo;</note>
            <note xml:id="Bricchi_cap29-n70" type="comm" target="quarantana/cap29.xml#c29_13879"><ref rend="bold">proteste</ref>:  affermazioni;</note>
            <note xml:id="Bricchi_cap29-n71" type="comm" target="quarantana/cap29.xml#c29_13887" targetEnd="quarantana/cap29.xml#c29_13888"><ref rend="bold">di conserva</ref>:  di comune accordo;</note>
            <note xml:id="Bricchi_cap29-n72" type="comm" target="quarantana/cap29.xml#c29_13910"><ref rend="bold">l'oblivione</ref>:  cellazione delle colpe.</note>
            <note xml:id="Bricchi_cap29-n73" type="comm" target="quarantana/cap29.xml#c29_14072" targetEnd="quarantana/cap29.xml#c29_14075"><ref rend="bold">di più alto affare</ref>:  di categoria sociale superiore;</note>
            <note xml:id="Bricchi_cap29-n74" type="comm" target="quarantana/cap29.xml#c29_14141"><ref rend="bold">accomodarsi</ref>:  adattarsi;</note>
            <note xml:id="Bricchi_cap29-n75" type="comm" target="quarantana/cap29.xml#c29_14176"><ref rend="bold">terzo</ref>:  reggimento (dallo spagnolo tercio);</note>
            <note xml:id="Bricchi_cap29-n76" type="comm" target="quarantana/cap29.xml#c29_14201" targetEnd="quarantana/cap29.xml#c29_14202"><ref rend="bold">a minuto</ref>:  con piccole azioni di violenza individuale;</note>
            <note xml:id="Bricchi_cap29-n77" type="comm" target="quarantana/cap29.xml#c29_14303"><ref rend="bold">inermi</ref>:  disarmati;</note>
            <note xml:id="Bricchi_cap29-n78" type="comm" target="quarantana/cap29.xml#c29_14406" targetEnd="quarantana/cap29.xml#c29_14408"><ref rend="bold">far delle loro</ref>:  comportarsi come era loro proprio, cioè devastare e saccheggiare;</note>
            <note xml:id="Bricchi_cap29-n79" type="comm" target="quarantana/cap29.xml#c29_14427"><ref rend="bold">parlata</ref>:  discorso;</note>
            <note xml:id="Bricchi_cap29-n80" type="comm" target="quarantana/cap29.xml#c29_14477"><ref rend="bold">contenersi</ref>:  comportarsi;</note>
            <note xml:id="Bricchi_cap29-n81" type="comm" target="quarantana/cap29.xml#c29_14501" targetEnd="quarantana/cap29.xml#c29_14502"><ref rend="bold">a tetto</ref>:  sotto il tetto;</note>
            <note xml:id="Bricchi_cap29-n82" type="comm" target="quarantana/cap29.xml#c29_14508" targetEnd="quarantana/cap29.xml#c29_14509"><ref rend="bold">in asta</ref>:  armi composte da un'asta di legno sulla cui cima è innestata una lama.</note>
            <note xml:id="Bricchi_cap29-n83" type="comm" target="quarantana/cap29.xml#c29_14560"><ref rend="bold">all'entrature</ref>:  ingressi.</note>
            <note xml:id="Bricchi_cap29-n84" type="comm" target="quarantana/cap29.xml#c29_14579" targetEnd="quarantana/cap29.xml#c29_14581"><ref rend="bold">dar la muta</ref>:  effettuare il cambio delle sentinelle;</note>
            <note xml:id="Bricchi_cap29-n85" type="comm" target="quarantana/cap29.xml#c29_14589" targetEnd="quarantana/cap29.xml#c29_14590"><ref rend="bold">s'era costumato</ref>:  sì era fatto abitualmente;</note>
            <note xml:id="Bricchi_cap29-n86" type="comm" target="quarantana/cap29.xml#c29_14699"><ref rend="bold">sacconi</ref>:  pagliericci,</note>
            <note xml:id="Bricchi_cap29-n87" type="comm" target="quarantana/cap29.xml#c29_14701"><ref rend="bold">strapunti</ref>:  materassi,</note>
            <note xml:id="Bricchi_cap29-n88" type="comm" target="quarantana/cap29.xml#c29_12585"><ref rend="bold">provvisioni</ref>:  provviste.</note>
          </div>
    </body>
  </text>
</TEI>
