INTRODUZIONE

1 Come dice il sottotitolo, I promessi sposi: sono
«una storia milanese del secolo XVII scoperta e
rifatta da Alessandro Manzoni». Questa introduzione, scritta in sorprendente stile barocco,
non sarebbe altro — secondo la finzione del
Manzoni — che il proemio ampolloso della vicenda narrata in un vecchio manoscritto da un
anonimo del Seicento. Colpisce subito il linguaggio altisonante della pagina, infarcita di
immagini e metafore bizzarre, intrecciate da
una sintassi faticosa e contorta, sicché il senso
sembra emergerne a stento. La storia — dice
l'anonimo — può essere definita una guerra
contro il tempo distruttore per richiamare in
Vita il passato; ma gli storici, illustri campioni di
tale guerra, preferiscono narrare le grandi imprese di uomini famosi: argomenti e personaggi
vietati al mio modesto ingegno, per cui mi limiterò a raccontare fatti capitati a povera gente. In
Questa vicenda si assisterà alla lotta fra bene e
male, fra imprese virtuose e azioni diaboliche. E
considerato che tante malvagità ebbero luogo
sotto la protezione del Re di Spagna, del governatore di Milano, dei senatori e dei magistrati, si
deve pensare a una qualche fattura del diavolo
superiore a ogni malizia umana, contro la quale
sono impotenti anche i mille occhi e le mille
braccia dei governanti, che tanto si adoperano
per il bene pubblico. Ho taciuto i nomi dei
personaggi, ma chi non è digiuno di filosofia sa
che i nomi sono solo dei puri accidenti...
2 Ma gl'illustri Campioni... Allori: perifrasi per
indicare gli storici che in tale lotta (Arringo)
mietono successi gloriosi (Palme e Allori: simboli tradizionali della gloria).
3 rapiscono... brillanti: rapiscono solo le spoglie
(si noti il pleonasmo: solo che le sole) più sfarzose.
4 imbalsamando... gloriose: gli storici, poco prima definiti campioni in guerra contro il tempo,
ora sono imbalsamatori di imprese (co’ loro inchiostri: metonimia: “con i loro scritti”) di Principi e Potentati; e anche ricamatori di Attioni
gloriose con l’acutezza del loro ingegno (coll’ago
finissimo): tre diverse metafore, del tutto difformi tra loro, che bene esprimono l’alambiccato
gusto barocco.
5 Labirinti de’ Politici maneggj: altra metafora
per indicare gli oscuri intrighi politici.
6 Oricalchi: trombe di guerra.
7 capitorno: capitarono.
8 gente meccaniche, e di piccol affare: gente che
lavora, di poco conto (è la prima definizione dei
due “umili” protagonisti del romanzo, Renzo e
Lucia, filatori di seta).
9 schietta e genuinamente: schiettamente e genuinamente (spagnolismo).
10 L’anonimo, dunque, decide di lasciar memoria ai posteri delle vicende di semplici lavoratori, «gente meccaniche, e di piccol affare»:
definizione non certo spregiativa ma che rivela
la mentalità dell’intellettuale del Seicento, per il
quale la storia non può che essere «illustre»:
retorica e ideologica esaltazione delle imprese
di personaggi grandi e famosi. Raccontare i casi
di Renzo e Lucia significa per l'anonimo rinunciare (con esibita modestia) alle «sublimità pericolose» fra cui si aggirano i veri storici e accontentarsi di fatti sì «memorabili» ma di secondo
piano, proprio perché capitati a persone di umile condizione sociale. Con questa scelta, tuttavia, l'anonimo batte la strada che, secondo il
Manzoni, conduce al cuore della storia: non
quella dei «Prencipi e Potentati, e qualificati
Personaggi», bensì quella degli umili, della gente senza storia. Nel Discorso sopra alcuni punti
della storia longobardica in Italia il Manzoni
scrive: «I cronisti del Medioevo raccontano per
lo più i soli avvenimenti principali e straordinari, e fanno la storia del solo popolo conquistatore, e qualche volta dei soli re e dei personaggi
primari di quel popolo». Eppure, «un'immensa
moltitudine d’uomini, una serie di generazioni,
che passa sulla terra, inosservata, senza lasciarci
traccia, è un triste ma importante fenomeno».
V'è già qui, implicitamente, la scelta di une
storia diversa e la polemica con la “storia illustre” che attraversa tutto il romanzo. 
11 angusto Teatro: allude alla Lombardia, "teatro” delle vicende narrate.
12 climi: paesi. 
13 amparo: protezione (spagnolismo).
14 Re Cattolico: Filippo IV, re di Spagna (nota
l’iperbole del Sole che mai tramonta). 
15 l’Heroe... parti: il governatore di Milano che
temporaneamente rappresenta il Re: è detto 
eroe di nobile stirpe e paragonato a una Luna
giamai calante. 
16 Amplissimi... Pianeti: gli illustrissimi senatori sono simili a stelle fisse e gli spettabili magistrati a pianeti erranti: quelli erano inamovibili,
questi invece potevano essere trasferiti.
17 sevitie: crudeltà.
18 arte e fattura diabolica: è il primo cenno a
quella soverchiante, irrazionale superstizione
che tanta parte avrà nel romanzo,
specie nel racconto della peste.
19 attesochè: dato che.
20 occhij d'Argo e bracci di Briareo: mostri mitologici forniti, rispettivamente, di cento occhi e 
di cento braccia. 
21 pubblici emolumenti: il pubblico guadagno.
22 Per locchè: per cui.

23 verde staggione: gioventù. 
24 tributarij delle Parche: abbiano pagato, morendo, il loro tributo alle Parche (divinità della
mitologia greca da cui dipendeva il destino
umano).
25 degni rispetti: il rispetto dovuto ai vivi, al
familiari.
26 generaliter: in modo generico (latino).
27 Parto: opera.
28 purissimi accidenti: nella filosofia scolastica
allora dominante si distinguevano sostanza (ciò
che è essenziale) e accidenti ( ciò che è variabile e
non necessario). Il discorso è troncato, ironicamente e maliziosamente, su una parola che per
noi ha tutt'altro significato. La pagina trasuda
un cielo iperbolico e adulazione dei potenti, alte sfere di
cielo iperbolico dove il sole «mai tramonta»
e la luna è giamai calante», dove stelle fisse e 
pianeti spandono luce «per ogni doue»: tanto
splendore innaturale sembra inebriare la corta
intelligenza dell’anonimo, il quale dà fondo a
tutte le risorse retoriche per inneggiare,
paradossalmente, a coloro che si dimostrano
impotenti di fronte a «malvaggità e sevitie che
dagl'huomini temerari si vanno moltiplicando»: donde la conclusione che il male storico sia
«arte e fattura diabolica». Si valuti con attenzione il tono nient’affatto scherzoso di questa
splendida invenzione manzoniana: la falsa religiosità si finge streghe e diavoli (e untori) come
comoda giustificazione dell’inettitudine e dell’iniquità, vere cause delle tragedie del Seicento.
Ironia amara che rovescia sottilmente la pomposità barocca dell’eloquio, mostrandone la vacuità morale e trasformandola in un implacabile
atto d’accusa.
29 dilavato e graffiato: stinto e pieno di sgorbi.
30 di concettini e di figure: di pensieri astrusi e
di immagini retoriche.
31 virtù: abilità, virtuosismo.
32 Idiotismi lombardi: espressioni dialettali
lombarde.
33 a iosa: in abbondanza.
34 eleganza spagnola: spagnolismo (è detto co
ironia).

35 affettato: ricercato, manierato.
36 solecismi: sgrammaticature.
37 in questo paese: in Lombardia.
38. Il Manzoni contesta, innanzi tutto, la lingua
e lo stile dell’anonimo secentista, con le loro
acutezze e gli ornamenti ridicoli, rivolti più a
eccitare la meraviglia che a narrare oggettivamente i fatti: una mescolanza di rozzezza e di
cattivo gusto. Rifiutare un siffatto uso della lingua significa, ovviamente, prendere le distanze
da una cultura, da una visione della vita, da una
concezione religiosa e morale che lo scrittore
moderno sente come false e innaturali, lontanissime dal pubblico cui intende rivolgersi. Emerge, qui, il rapporto essenziale fra l’artista e i
destinatari di una letteratura popolare (in senso
romantico), utile e interessante, alla cui nascita è
tuttavia necessario uno strumento linguistico
nuovo e affatto sconosciuto alla paludata tradizione retorica della nostra letteratura, come mostra l'esempio negativo della scrittura barocca.

39 dicitura: espressione. 
40 Non essendosi presentato: osserva la mancata concordanza del participio col nome. 
41 pari all'importanza: vuol dire, maliziosamente, che l’ingenuità è poca, quanto l'importanza del libro. È come dire che egli non pensa
che i lettori credano all’invenzione del manoscritto.
42 Manzoni si informò scrupolosamente sulle
condizioni storiche del Seicento, per dare -
secondo la sua poetica romantica — un fondamento di verità alla “bella” ideazione narrativa.
Viene impostato il problema cruciale del rapporto fra storia e invenzione artistica, che caratterizza tutta l’opera dello scrittore milanese (si
ricordino, ad esempio, le prefazioni al Carmagnola e all’Adelchi). Quanto alle fonti da cui egli
attinse spunti, notizie e in genere tutto ciò che
concorre a formare il colore storico del romanzo, ricordiamo in primo luogo le opere di Giuseppe Ripamonti e di Alessandro Tadino, più
volte citate nel corso del racconto. Si noti, in
queste righe, l'attitudine etico-religiosa, oltreché intellettuale, del Manzoni nei riguardi della
storia del Seicento, e più in generale della storia
di ogni tempo: «a ogni passo ci abbattevamo in
cose consimili, e in cose più forti». È il primo
manifestarsi, ancora in sordina, di un sentimento di radicale riprovazione delle iniquità e delle
violenze perpetrate spesso in nome di valori
ipocriti e vuoti: a tanto si riducono le leggi,
l'ordine, l’onore, la scienza, la cultura e la politica in un'età che esibisce una religiosità tutta
esteriore e formale, povera di autentiche risorse
spirituali. Ma si ricordi che per l’austero ed
esigente giansenismo manzoniano la storia, abbandonata ai suoi impulsi materiali, è sempre
negativa, caotica e insensata. E tuttavia — contraddizione inevitabile — l’uomo non può e non
deve sottrarsi alla condizione storica, ad incarnare nel tempo la sua inquieta e tormentata
esistenza.
43 contingenti: possibili, eventuali.
44 le mandavamo insieme a spasso: nota la
scherzosa personificazione delle critiche opposte che, persa la punta della polemica con il
semplice accostamento, vengono sbrigate e
mandate a spasso.
45 Il problema della lingua con cui scrivere un
romanzo moderno assillò per molti anni il Manzoni che, com'è noto, scelse quale modello letterario il fiorentino borghese, parlato dalle persone colte. A varie riprese egli confortò questa
soluzione con numerosi scritti teorici, che ebbero una notevole importanza politico-culturale
nel dibattito ottocentesco sulla questione della
lingua italiana. L'argomento era puntualmente
affrontato nella seconda introduzione al Fermo
e Lucia, dove il Manzoni scriveva: «Quando
l'uomo che parla abitualmente un dialetto si
pone a scrivere in una lingua, il dialetto di cui
egli s'è servito nelle occasioni più attive d
vita, per l’espressione più immediata e spontanea dei suoi sentimenti, gli si affaccia da tutte le
parti, s attacca alle sue idee, se ne impadronisce,
anzi talvolta gli somministra le idee in una formula; gli cola dalla penna e se egli non ha fatto
uno studio particolare della lingua, farà il fondo
del suo scritto. Di questo colore municipale si è
fatto in vari tempi rimprovero a molti scrittori:
che deturpasse gli scritti non v'ha dubbio:
quanto agli scrittori, prima di rimproverarli così
acremente si sarebbe dovuto pensare che non è
cosa tanto facile prescindere da quelle formole
alle quali sono unite per abito tutte le memorie,
tutti i sentimenti, tutta la vita intellettuale [...].
Che giova dissimulare? Confessiamo sinceramente che anche noi abbiamo adoperata qua e 
là, non solo nei dialoghi, ma anche nella narrazione qualche parola, qualche frase assolutamente lombarda». Già nell’edizione del 1827
(detta “ventisettana”) la scelta del fiorentino è
ormai sicura: nel lungo intervallo che precede 
l'edizione definitiva del 1840-42 (detta "quarantana”), Manzoni verrà rafforzando i suoi
convincimenti linguistici che lo porteranno alla
minuziosa revisione stilistica del capolavoro.

CAPITOLO I
1 L'attacco del romanzo descrive i luoghi in cui
si svolgono le azioni principali: è un inizio lento
e circostanziato, di gusto analitico e quasi topografico, con una dovizia di particolari che a
taluno è apparsa eccessiva («Tra tutti quei seni e
golfi, e poggi e valloncelli, e erte e spianate, noi
ci sperdiamo un po’»: Russo); una pagina che
non vuol essere lirica e abbandonata alla nostalgia dei ricordi (Manzoni soggiornò a lungo nella
prima giovinezza presso Pescarenico) ma essenzialmente oggettiva, quasi per fissare uno scenario stabile che non verrà mai meno, sia pure
idealmente, nel corso del racconto: un punto di
convergenza e di orientamento spaziale e, soprattutto, spirituale. L’andante ritmico della
prosa, impostato dal novenario d'apertura, con 
la disposizione degli elementi a gruppi calibrati 
e talora a coppie («a seni e golfi», «dello
sporgere e del rientrare»...), sottolinea a poco 
a poco l’animarsi del paesaggio, il suo cambiar 
forme e aspetti fra lago, fiume, torrenti e monti; 
silente e maestoso, ma segnato
dell’uomo e dalla sua fatica.
2 costiera: pendio tra il monte e la riva.
3 tre grossi torrenti: il Gerenzone, il Galdone
il Bione.
4 costa: pendice dei monti.

5 terre... ville... casali: paesi, villaggi, case
sparse.
6 castello roccaforte con guarnigione di soldati.
7 L'intervento del narratore («Ai tempi in cui
accaddero i fatti che prendiamo a raccontare) interrompe la descrizione con un breve
vuole commento storico amaramente ironico, che
vuole far intendere, per antifrasi, esattamente
l'opposto di ciò che dice: che bell'onore e quale
vantaggio avere una guarnigione spagnola! E
quali lezioni di modestia, di rispetto e di laboriosità erano impartite dai soldati agli abitanti
del luogo! Si delinea già uno scorcio del Seicento e sue ingiustizie, le prepotenze, i soprusi
(non solo degli stranieri); ma, al di là di quel
secolo, vi è per l’austero sentimento etico-religioso del Manzoni un dato di fondo che percorre la storia tutta: la violenza degli oppressori
sugli oppressi, la forza iniqua che si ammanta
delle ragioni speciose del diritto, l'abuso del
potere che stravolge la giustizia a strumento di
persecuzione dei deboli. Una violenza che, fra i
suoi molti effetti negativi, intacca anche le fondamenta morali della famiglia, insultando la dignità della donna e del lavoro, ed è per questo
tanto più deprecata dall'autore.
8 tuttavia: tuttora.
9 prospetti: prospettive, panorami.
10 La descrizione, dopo la parentesi storica,
riprende con un tono più vibrante e poetico,
chiamando il destinatario a partecipare direttamente al maestoso spettacolo della natura.
11 bel bello: pacifico e tranquillo.
12 Sant'Abbondio è il patrono di Como: il
Manzoni ha dunque dato al suo personaggio un
nome locale. Per ora è solo un nome senza
ritratto, rimandato al cap. VIII. Non ha importanza sapere quale sia il paese di cui è curato
(Acquate, Olate o Maggianico): il Manzoni ha
opportunamente sfumato, qui e altrove, l’ossequio del vero.
13 fessi: fenditure.
14 voltata: svolta.
15 La passeggiata fotografa il personaggio, ne
svela l'animo attraverso i gesti meccanici e abitudinari: un prete tranquillo, che si gode i piaceri modesti del luogo, senza alcuno slancio sentimentale («alzava il viso, e, girati oziosamente g
occhi all’intorno...»), badando anzi a evitare
intoppi fastidiosi. Non ci pare che tutto CIO
mostri un «temperamento idillico», come pensa
il Russo.
16 cura: casa del curato, canonica.
17 Non v'è certo dileggio della pietà popolare,
che si finge le anime purganti tra il fuoco purificatore, bensì una nota umoristica a proposito
delle forme serpeggianti e puntute di quelle
figure, com'erano riuscite all’arte rozza del pittore. Una macchia, ancora, di colore locale e
storico, con un pizzico di humour: quelle anime
in pena, inoltre, sembrano prefigurare il prossimo tormento di don Abbondio.
18 congegnate come in cifra: a formare disegni
decorativi.
19 I bravi sono una sorta di sgherri, di sicari
assoldati da signori prepotenti come guardie del
corpo e manovalanza del crimine. Questi due,
che attendono don Abbondio, hanno dipinta
addosso l'arroganza intimidatoria di delinquenti incalliti: soprattutto la vistosa esibizione degli
abiti e delle armi, che non rinuncia a una nota di
pacchiana eleganza (la reticella con la nappa, il
ciuffo, i mustacchi arricciati, la cintura «lucida», lo spadone a lamine «forbite e lucenti»), dà
misura di una «vanitosa ribalderia» (Russo),
i una ostinata esaltazione della violenza. 
20 L'ampio excursus delle gride non è piaciuto
a taluni critici perché interromperebbe inutilmente la narrazione. Il Manzoni, tuttavia, non
vuole concedere nulla al pittoresco o al romanzesco, sicché storicizza i ritratto dei bravi con
ampie citazioni di bandi del tempo (le gride),
alle quali alterna i suoi sarcastici riassunti e
commenti. Come nell’Introduzione, il narratore
lascia spazio alla voce del Seicento, non più
all’anonimo ma ai proclami burocratici di quei
«Prencipi e Potentati», pomposi quanto inerti
reggitori politici, che, nel rovesciamento dell'ironia, assommano tutti i tratti Negativi della
falsa giustizia: la millanteria impotente che si
sfoga in vuote minacce e con l'acquiescenza
aggrava le sofferenze degli oppressi.
21 Contestabile: è un'alta carica militare.
22 Sua Maestà Cattolica: Filippo II, re di
Spagna.
23 esercizio: lavoro.
24 stranamente: straordinariamente.
25 grida: bando, proclama (detto così perché
veniva “gridato” dai banditori).
26 alla corda et al tormento: endiadi: alla tortura della corda (alla quale il «reo» veniva appeso
per le braccia).
27 per processo informativo: come mezzo d’indagine. Si sente la ripugnanza del nipote di
Cesare Beccaria per siffatte aberrazioni giuridiche.
28 galea: nave su cui i condannati erano co.
stretti a remare; la parola designa, in genere
lavori forzati (ne derivano i termini “galera e
“galeotto”).
29 tanto: così grande (latinismo).
30 sbrattare: ripulire (cioè sgomberare).
31 appositamente: con agguati.
32 si rendono più facili: si abbandonano più
facilmente.
33 confidati: confidando.
34 onninamente: del tutto (latinismo).
35 comminazioni: minacce.
36 cabale: intrighi.
37 Enrico IV:re di Francia.
38 il duca di Savoia: Carlo Emanuele I.
39 il duca di Biron: maresciallo di Enrico IV;
venne spinto dal conte di Fuentes a complottare
contro il re e fu perciò decapitato (si noti il
doppio senso di «fece perder la testa»).
40 quel seme tanto pernizioso de’ bravi: la frase
fa il verso, ironicamente, alla grida.
41 stampatori regii camerali: stampatori della
Regia Camera, dell’amministrazione statale.
42 a un tratto: assieme.
43 galantuomini: è detto con ironia. Quanti
«galantuomini» incontreremo nel romanzo!
44 Spiace a don Abbondio che i malfattori
aspettino proprio lui: lo scambio di occhiate e di
cenni d'intesa, subito afferrato con terrore, il
loro avvicinarsi deciso non lasciano dubbi. La
mimica del volto e la sequela dei gesti segnano il
crescere della tensione interiore, a stento dissimulata dalla finta lettura, dal comico rassettarsi
il collare per adocchiare qualche insperato soccorso, dallo stesso sorriso meccanico che ora)
to si dipinge (o, per meglio dire, si maschera) in
faccia, prima di piantarsi come un automa davanti ai due loschi figuri. La psicologia è quella 
di un rassegnato che, non potendo fuggire, affretta un esito fatale. L'esame di coscienza è 
alquanto rassicurante (non del tutto), non avendo egli peccato contro alcun potente; eppure lo
sguardo fisso e risoluto dei bravi è come un'accusa. Il breviario, inutile libro religioso, serve
solo al contegno esteriore, non all’animo che è 
vuoto di carità. Lo humour dello scrittore non
indica condiscendenza ma distacco morale.
45 Renzo Tramaglino e Lucia Mondella: i protagonisti del romanzo. «Il nome Lorenzo è nelle
Litanie dei Santi in una serie che non possiamo
non dire manzoniana: "Bartholomaee...Laurenti...Gervasi. Ambrosi...Antoni, Dominice".Vi figurano infatti, oltre a Lorenzo (detto
da tutti Renzo), anche Bortolo, Tonio e Gervaso, il sagrestano Ambrogio, il piccolo Menico. In
quanto a "Tramaglino”, è evidente l’allusione
alla professione di filatore (“tramaglio”: rete,
cfr. cap. IV, nota 2) che era appunto il mestiere
di Renzo [...]. Nel Canone della Messa si legge:
“Nobis quoque peccatoribus...cum Felicitate,
Perpetua, Agatha, Lucia, Agnete, Caecilia, Anastasia”. La serie Perpetua-Lucia-Agnese-Cecilia 
e soprattutto il binomio Lucia-Agnese lasciano
intendere donde il Manzoni abbia derivato il
nome della giovane sposa. In quanto a "Mondella”, può esserci riferimento alla purezza della
fanciulla» (Caretti).
46 comune: comunità.
47 «Disposto... disposto sempre all’ubbidienza» dirà alla fine don Abbondio; ma già la formula di cortesia, con cui si presenta ai «galantuomini» dallo sguardo inquisitorio, oltreché
intimidatorio, rivela acquiescenza e sottomissione. La strategia del disimpegno, il penoso
tentativo di giustificarsi con quegli «uomini di
mondo», svilendo le nozze di Renzo e Lucia a
volgari «pasticci», attestano un animo gretto e
vile. Dice bene il De Sanctis: «Che cosa è questo
cioè? E l’uomo che si mette subito nella posizione di chi ha il torto, perché è avvezzo a tremare
dinanzi al più forte». Del resto, don Abbondio è
subito un «inferiore» colto in fallo persino nelle
intenzioni; ed è psicologicamente già pronto a
subire il sopruso: cerca solo di trarsi d’impiccio
in qualche modo («se mi sapessero suggerire...»). I due bravi, con mezzi diversi di persuasione — non privo di una sua abilità diplomatica il primo, l’«oratore», più sbrigativo e violento
il taciturno «compagnone» — non durano fatica a piegare le ultime resistenze, gettando ne
discorso il nome di don Rodrigo, al quale don
Abbondio non può che inchinarsi. E finiscono
addirittura con l’irridere la vittima («suggerire?
lei che sa di latino»), sbeffeggiandone l'impotente cultura.
48 messere: nel Seicento la parola si usava come
titolo proprio del parroco.
49 trascrivere: dal manoscritto dell’anonimo.
50 aggranchiate: rattrappite.
51 naturale: carattere.
52 L’ultima immagine del «povero don Abbondio», ancora sbalordito per
tura e arrancante verso casa con le gambe aggranchiate dalla paura, nasconde dietro l'umorismo una sottile nota di rincrescimento, se non 
di compassione, che introduce il lettore ad una
più profonda comprensione morale del personaggio, grazie al nuovo excursus storico-biografico. Il celebre attacco, («Don Abbondio [...] 
non era nato con un cuor di leone») non ha,
dunque, un pretto valore ironico, se è vero che
l'immagine è subito rincalzata da una cruda
metafora animalesca («la peggior condizione, a
que’ tempi, era quella d’un animale senza artigli
e senza zanne, e che pure non si sentisse inclinazione d'esser divorato»), quale esatto emblema
dello spirito secentesco. La pagina si allarga dal
personaggio alla società e al costume, dominati
dalla logica abnorme della forza e dall’inefficacia della legge che lascia «l’uomo tranquillo,
inoffensivo» in balia dei prepotenti. L'autore
traccia un tremendo disegno di una società in
cui la giustizia è forte con i deboli e debole con i
forti; dove gli interessi dello stato sono in subordine a quelli dei singoli potenti e violenti o delle
piccole oligarchie dei gruppi privilegiati; dove
«l'impunità era organizzata, e aveva radici che le
gride non toccavano, o non potevano smuovere».
L'impotenza della giustizia ufficiale si traduce,
paradossalmente, in vessazione dei «pacifici» e
dei «deboli» già angariati dai «perturbatori», in
una continua minaccia € molestia dell’«uomo
bonario» privo di protezione, in un vero e proprio arbitrio senza freno. L'individuo isolato è
esposto alle angherie dei più forti che una rete di
omertà e di connivenze, di immunità e di privilegi sottrae a ogni punizione. In tal modo l’autore cerca di comprendere, se non di giustificare,
la paura di don Abbondio.
53 asili: le chiese, i conventi e taluni palazzi
nobiliari garantivano, grazie al diritto di asilo,
l’impunità ai delinquenti che vi si rifugiavano.
54 impugnati: contestati.
55 livrea: divisa.
56 pezzo di carta: a tanto si riduceva una grida.
57 tenuto a vile: disprezzato.
58 il loro titolo: sbirro o birro.
59 connivenza: sottintesa complicità.
60 corporazione: persino i medici, tradizionalmente individualisti, avevano formato una corporazione. Leghe, consorterie e corporazioni 
tendevano a estendere immunità (dispense)
privilegi (eccezioni alle norme), esenzioni da
imposte o da altri doveri. 
61 oligarchie: qui nel senso di clan, cricche,
gruppi privilegiati.
62 dovizioso: ricco.
63 discrezione: giudizio.
64 Quel «nostro» che accompagna il nome dice
l'affetto e la comprensione con cui il narratore
segue le vicissitudini del personaggio, al quale
per altro non risparmia la sua acuminata ironia
(«vaso di terra cotta, costretto a viaggiare in
compagnia di molti vasi di ferro»). Se la metafora animalesca accentuava la brutalità della violenza, questa dei vasi sembra alludere alle conseguenze pericolose del “viaggio” della vita, a
quei tempi: all’eventualità assai comune di un
urto, di una irreparabile rottura. Don Abbondio e uno di quegli uomini «tranquilli», «deboli», «bonari», «senza difesa», esposti specie iN
e alle arroganti soperchierie di un don Rodrigo qualsiasi. L'autore ha, dunque, perfettamente inserito l’uomo nel suo tempo, mostrando di comprendere alcune motivazioni generali del suo comportamento. Ora il ritratto si
fa morale e psicologico, e perciò più intransigente. C'è una manchevolezza nella scelta del
sacerdozio: «non aveva gran fatto pensato agli
obblighi e ai nobili fini del ministero al quale si
dedicava»; altre sono le ragioni, materiali ed
egoistiche. Il giudizio del narratore-autore è
inequivocabile e non ammette nessuna giustificazione o remissione bonaria delle colpe. E tanto più l’ironia connota il distacco etico del Manzoni, quanto più il personaggio è scavato in
profondità nella sua ideologia gretta e rinunciataria, quel «sistema di quieto vivere» che lo
mette al riparo da ogni preoccupazione a scapito del dovere sacerdotale e dell’amore cristiano.
Ma qui Dio non è in causa, rimosso nelle pratiche burocratiche del funzionario del sacro.
Manzoni, sensibile ai fermenti giansenistici che
accompagnarono la sua conversione (e non l'abbandonarono mai), ha un troppo alto concetto
dei «nobili fini» del sacerdozio per limitarsi a
prendere a gabbo, semplicemente, il «povero»
don Abbondio. Se ne condanna il lassismo opportunistico, ne comprende, da vero artista, il
carattere agro, intimamente insoddisfatto e un
po’ lunatico («fantastico») per i troppi «bocconi amari inghiottiti in silenzio». Il «fiele in corpo» corrobora la sua stizza impotente di uomo
mediocre, che non conosce il fiero sdegno del
profeta, del magnanimo: in controluce, e per
opposizione, si delinea la figura di un autentico
testimone del Cristo, padre Cristoforo, forse
uno di quei «confratelli» aspramente ripresi dal
curato perché «a loro rischio, prendevan le parti
d’un debole oppresso, contro un soverchiatore
potente». E l’ideologia della viltà arriva persino
a giustificarsi nel nome della purezza e della
«dignità del sacro ministero»! Sicché l'autore
può concludere il ritratto di don Abbondio infingendone la misera filosofia e la sua massima
sentenza: «che a un galantuomo, il qual badi a
sè, e stia ne’ suoi panni, non accadon mai brutti
incontri»; ironizzando colui che «in un piccolissimo crocchio» pontifica e si porta a modello,
lontano le mille miglia dal supporre che il sistema possa ammettere un'eccezione: l’incontro di
un galantuomo par suo con i bravi.
65 dissimulando: fingendo di non vedere.
66 fantastico: lunatico, un po’ strambo.
67 venticingue lettori: con questa frase, ironicamente bonaria, il narratore chiude la digressione e riprende il filo del racconto.
68 Il monologo di don Abbondio è un ronzio di
pensieri in tumulto, spesso smozzicati e incompleti e - è da credere — accompagnati da gesti
di stizza («E,e,e [...] ih! [...] Oh povero me»).
Vengono a galla i residui inespressi di un egoismo congenito e grottesco («Ragazzacci [...]
non si fanno carico de’ travagli in che mettono
un povero galantuomo. [...] Che c'entro io? Son
e voglio maritarmi?»). La colpa è scaricata
su Renzo, innamorato di «quella Lucia» fonte
prima dei suoi guai: il comandamento dell’amore nel matrimonio è una ragazzata irresponsabile e fastidiosa.
69 Don Abbondio non è un malvagio e non
può non pentirsi del cattivo pensiero «di non
essere stato consigliere e cooperatore dell'iniquità», col suggerire ai bravi di portare a Renzo
stesso l'«imbasciata». Sicché rivolge la sua stizza
contro don Rodrigo, il «rispettabile cavaliere»
sinora riverito e scappellato ad onta di ogni
Sopruso.
70 età sinodale: età prescritta dai sinodi perché
una donna possa essere al servizio di un prete.
71 Perpetua non è l’ennesima variante di una
tipica figura della commedia, la serva padrona:
è, per molti aspetti, il necessario pendant di don
Abbondio, un suo «complemento inseparabile»
(De Michelis); e il prete ha bisogno di lei per
sfogarsi, soprattutto in questa tremenda circostanza. Un motivo convenzionale che può essere
quello della zitella a cui brucia di non essersi 
sposata (e sulle maldicenze delle «amiche» farà
leva Agnese nel colloquio notturno del cap.
VIII); ma il personaggio trascende il tipo per la
vivacità delle movenze e del linguaggio, per la
verve comaresca e il sano realismo che ne caratterizzano l'indole genuinamente popolare.
72 Non è difficile, per l’affettuosa curiosità di
Perpetua, vincere la piccola battaglia con don
Abbondio, che dal suo canto è incapace di custodire il segreto («o è niente, o è cosa che non
posso dire» e, anzi, desidera condividerlo con
qualcuno: e con chi, se non con l’affezionata,
per quanto linguacciuta governante? Un po'
con le buone, un po' con le cattive, il segreto
salta fuori, anzi il «miserabile caso»: «forma
epica — commenta il De Sanctis — come se
avesse narrato l’eccidio di Troia».
73 il nostro arcivescovo: il cardinale Federigo
Borromeo.
74 calar le...: calare le brache (espressione efficacemente plebea).
75 baggianate: stupidaggini (da baggiano =
sempliciotto). Anche don Abbondio usa qui
un'espressione popolare e dialettale.
76 Nel dialogo (si osservi la diversità dei pronomi personali, il «lei» usato da Perpetua e il «voi»
di don Abbondio, a sottolineare le differenze
sociali e di ruolo fra la serva e il padrone) si
fanno luce i diversi caratteri dei personaggi: il
prete tremebondo e angosciato, al quale anche il
racconto del «miserabile caso» rinnova paura e
stizza; la donna, simpaticamente spontanea nelle sue uscite fiere e popolaresche («Oh che
birbone! [...] le schioppettate non si danno via
come confetti [...] chi sa mostrare i denti [...]
pronto a calar le...»). «Perpetua viene come
contrapposto poetico di don Abbondio; contrapposto brutale e plebeo, come donna senza
educazione [...] grossolana e di prima impressione, che dice tutto senza rispetto alcuni: vivace contrasto con don Abbondio, il quale è tutto
prudenza, tutto riguardi, tutto cautele» ( De
Sanctis). Quanto al famoso «parere», si vedrà 
nel cap. XXVI come esso si affacci con meraviglia nella mente di don Abbondio, al quale andranno i rimproveri del cardinale Federigo per 
non essere stato informato del sopruso. Ma
troppo forti sono le ragioni della paura («Quando mi fosse toccata una schioppettata nella 
schiena, Dio liberi! l'arcivescovo me la leverebbe?»).
77 Don Abbondio si è forse già pentito di aver
rivelato il suo segreto a Perpetua? Il gesto e il
tono lento e solenne con cui scongiura la donna,
prima di uscire teatralmente di scena, sottolineano, assieme ai brontolii e alle lamentazioni
tipiche del personaggio, il rinnovarsi dell'angoscia che lo sfogo ha soltanto sopita.