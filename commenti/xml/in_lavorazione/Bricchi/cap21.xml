<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap21">
            <note xml:id="Bricchi_cap21-n1" type="comm" target="quarantana/cap21.xml#c21_10001" targetEnd="quarantana/cap21.xml#c21_12562"><ref rend="bold">La vecchia era corsa... e tutto tacque</ref>:  Spazio e tempo, nel capitolo XXI, hanno un valore particolare. Infatti, tutta l'azione si svolge in interni (anzi, in un unico interno: il castello dell’innominato), e quasi completamente di notte. Altri capitoli sono ambientati in spazi chiusi (per esempio il X, dove la storia della monaca di Monza si trasferisce dal palazzo paterno al convento, con rapidissime sortite al di fuori dei due luoghi-prigione), oppure di notte (come il capitolo VIII, quello della notte degli imbrogli). Ma non succede in nessun altro caso che spazio chiuso e tempo notturno si sovrappongano per un intero capitolo. La scelta non è casuale. Il carattere claustrofobico della vicenda, che si svolge interamente in poche stanze, ribadisce la condizione di prigioniera reale di Lucia, e quella di prigioniero metaforico dell'innominato, che percepisce ormai il suo terribile passato come una costrizione. E il buio della notte si trasforma a sua volta in immagine privilegiata del culmine negativo che qui toccano sia l’avventura esistenziale di Lucia sia la storia interiore dell'innominato, che giunge in queste pagine a un punto di crisi. La prima parte del capitolo è occupata interamente da dialoghi: la vecchia e Lucia; l'innominato e il Nibbio; l’innominato e la vecchia; l’innominato e Lucia; ancora la vecchia e Lucia.</note>
            <note xml:id="Bricchi_cap21-n2" type="comm" target="quarantana/cap21.xml#c21_12563" targetEnd="quarantana/cap21.xml#c21_14908"><ref rend="bold">Lucia stava immobile... gente diversa</ref>:  Il capitolo culmina nella descrizione dei tormenti notturni di Lucia e dell'innominato. Ciascuno dei due episodi sfocia in una svolta essenziale per la trama: il voto di castità pronunciato da Lucia, ennesimo impedimento al matrimonio; e l'imminente conversione dell’innominato, caduta di un ostacolo al matrimonio stesso. I due «a solo», narrati in successione (prima la vittima, poi il rapitore), sono in effetti contemporanei, e il parallelismo viene esplicitamente sottolineato con indicazioni sia spaziali sia temporali. Infatti, concluse le pagine di Lucia, quelle assegnate all'innominato si aprono con un collegamento: Ma c’era qualchedun altro in quello stesso castello, che avrebbe voluto fare altrettanto, e non potè mai (380-81); inoltre sono contemporanei i due momenti di soluzione delle rispettive crisi: infatti Lucia si addormenta già vicino a giorno (377-78) e, poche pagine dopo, l’innominato sente uno scampanio festoso sull’albeggiare, pochi momenti dopo che Lucia s'era addormentata (527-28). Le notti dei due personaggi si legano anche ad altri momenti culminanti del romanzo. Prima di tutto, la notte di Renzo nel capitolo XVII è insonne e popolata di ricordi, ansie, paure come le due descritte qui. E anche la notte di Renzo sull’Adda, come quella dell'innominato nel suo castello, si conclude con la descrizione di un'alba (vedi nota a 527-564). Un'altra notte sarà importante nel libro: quella di don Rodrigo nel capitolo XXXIII, quando il personaggio si scoprirà malato di peste. Dunque, in un romanzo essenzialmente diurno come I Promessi Sposi (la maggior parte delle azioni si svolgono alla luce del giorno), di notte si verificano eventi fondamentali nella vicenda individuale dei personaggi, crisi e momenti di maturazione, svolte che segnano un destino. Un altro legame è quello tra il gioco di ombra e chiarore creato dalla lucerna su cui Lucia posa gli occhi (327-34) e l'alternanza di ombre e luci che era caratteristica della scena del matrimonio clandestino (Il lucignolo, che moriva sul pavimento, mandava una luce languida e saltellante sopra Lucia, VIII, 177-79). È una specie di rima ideale che collega quel povero tentativo di matrimonio alla rinuncia al matrimonio, e quella imminenza di separazione, fatta nel dolore e nella preghiera, a quest'ora di solitudine, di disperazione e di fiduciosa attesa (Getto 1964).</note>
            <note xml:id="Bricchi_cap21-n3" type="comm" target="quarantana/cap21.xml#c21_10001" targetEnd="quarantana/cap21.xml#c21_10453"><ref rend="bold">La vecchia era corsa... accecato da bambino</ref>:  L'espressione far gli occhiaca del fazzoletto (30-31) rimanda al capitolo precedente, dove Lucia era stata zittita con un fazzoletto in bocca (XX, 310-12 e 332-34): ora gli occhi feroci del Nibbio la inducono a tacere, ricordandole che, in caso contrario, l’aspetta ancora il fazzoletto. Il dialogo tra Lucia e la vecchia, tutto riportato nella forma del discorso diretto, alterna le domande affannose della prigioniera (Chi siete? [...] perché son con voi?, 36-37; Chi è? perché? che vuol da me?, 44) con le risposte evasive della carceriera, che non nomina l’innominato se non con generiche perifrasi (chi vuol farvi del bene [...] un gran..., 39-40). Si introduce nelle parole di Lucia, per la prima volta nel corso del capitolo, il nome di Maria Vergine (47), destinato a giocare un ruolo chiave nelle pagine successive. Infatti, la Madonna non solo sarà continuamente invocata da Lucia come consolatrice e protettrice, ma a lei sarà offerto il voto di rimanere vergine (fo voto a voi di rimaner vergine, 365), che segna la vera svolta del capitolo: infatti, quando la conversione dell’innominato è ormai prossima e dunque sta per annullarsi il pericolo che Lucia cada nelle mani di don Rodrigo, la protagonista, ignorando tale sviluppo, promette alla Vergine di rinunciare per sempre a Renzo in cambio della salvezza. Dunque un nuovo ostacolo, questa volta creato dalla stessa promessa sposa, interviene ad allontanare ancora la possibilità del matrimonio. E questo impedimento sarà il più difficile da superare, proprio perché legato ai sentimenti religiosi di Lucia, e al nome stesso della sua divina protettrice. L’apparizione del nome di Maria nelle prime righe del capitolo introduce così una vera e propria protagonista dell'episodio, che esercita la sua influenza non solo su Lucia, ma anche sulla vecchia, scossa a sua volta da quel nome santo e soave (48).</note>
            <note xml:id="Bricchi_cap21-n4" type="comm" target="quarantana/cap21.xml#c21_10454" targetEnd="quarantana/cap21.xml#c21_10993"><ref rend="bold">Intanto l'innominato... voglio vederla</ref>:   Seconda scena: l’innominato e il Nibbio. La situazione di un bravo che rende conto al suo padrone di un rapimento ha un precedente nei Promessi sposi: nel capitolo XI il Griso informava infatti don Rodrigo sullo stesso tema, e la notizia suscitava reazioni e riflessioni del signorotto, come accade qui per l’innominato. Ma i risultati, nei due capitoli, sono opposti: là il rapimento era fallito, qui è perfettamente riuscito; là don Rodrigo era tormentato dalla passione inappagata e dal puntiglio, qui l’innominato avverte sensazioni di pietà nuove e sconosciute. Il dialogo tra l’innominato e il Nibbio ha come filo conduttore la compassione, e questo tema, del tutto in contrasto con le abitudini di servo e padrone, è introdotto dalla congiunzione avversativa ma (64), ripetuta due volte nelle righe successive (65; 66). L’avversativa ha la funzione, nelle parole del Nibbio, di sottolineare il contrasto tra la perfetta riuscita pratica dell'impresa e il piano delle reazioni emotive. Come accade spesso nel romanzo (vedi note a XI, 325-360; XXXI, 133-206) il ma diventa dunque un segnale primario delle molteplici sfaccettature della realtà, della «divaricazione fra determinazioni opposte che definiscono la condizione di incertezza, di dubbio, di continuo contrasto di punti di vista che è tipico dello stato di cose del mondo» (Barberi-Squarotti 1965). Ma, in questo caso, il contrasto è assolutamente radicale: da un lato sta infatti un'azione malvagia, dunque il piano della corruzione della realtà; dall'altro un impulso positivo, dunque il segno del manifestarsi, nel mondo, della volontà divina. Infatti, come nota ancora Barberi-Squarotti (1965), «la duplicità dipende dalla possibilità di vedere le cose del mondo dai due punti di vista di Dio e dell’uomo». La congiunzione avversativa ricompare ancora poche righe più oltre, nel passo dedicato ai pensieri dell’innominato dopo il congedo del servitore, in una parallela situazione di contrasto. Come nel Nibbio la compassione aveva intralciato psicologicamente lo svolgimento del compito assegnatogli, così nell’innominato il nuovo tumulto di sentimenti sconosciuti rende impossibile consegnare Lucia a don Rodrigo. E l'opposizione tra i due momenti (Getto, 1964, ha parlato di «dramma della volontà sdoppiata») è introdotta dalla solita avversativa: Ma un altro no interno più imperioso del primo gli proibì di finire (91-92).</note>
            <note xml:id="Bricchi_cap21-n5" type="comm" target="quarantana/cap21.xml#c21_11000" targetEnd="quarantana/cap21.xml#c21_11827"><ref rend="bold">E d'una stanza... lamentarsi di te</ref>:  L'incontro tra la vittima e il carnefice, più specificamente tra la fanciulla perseguitata e il suo persecutore, è un motivo tipico dei romanzi neri del Settecento inglese (scene madri incentrate su questo confronto si trovano, per esempio, nel Monaco di Matthew G. Lewis, del 1796, e nell’Italiano di Ann Radcliffe, del 1797), e compare anche nell’Ivanhoe di Walter Scott (1819). Qui la bella ebrea Rebecca, rapita, rinchiusa in un castello e affidata alla custodia di una vecchia che ricorda quella che si occupa della Lucia manzoniana (vedi nota a XX, 433-499), si incontra con uno dei suoi persecutori, il cavaliere templare Brian de Bois-Guilbert, innamorato di lei, e resiste alle sue profferte invocando il Dio degli ebrei (capitolo XXIV) come Lucia invoca il Dio cattolico e la Madonna. Un'altra possibile fonte letteraria per quest’episodio è stata indicata da Contini (1974) in una tragedia del poeta francese Jean Racine, il Britannicus (1669). In una scena del secondo atto, Néron, che ha organizzato il rapimento della fanciulla Junie, racconta a un altro personaggio come la visione della donna prigioniera e piangente abbia eccitato il suo desiderio: «Si ricalchi l’identico tema esattamente a rovescio [...] e s'avrà l'Innominato: la giovane piangente, prigioniera degli sgherri, cristallizza in Neron la libidine, nell’Innominato il pentimento» (Contini 1974). In effetti, se la scena dell'incontro tra il malvagio persecutore e l’innocente perseguitata non è che un topos molto diffuso nella letteratura anteriore ai Promessi sposi, nel caso del romanzo manzoniano il senso più profondo del dialogo muta completamente. Qui non sono infatti essenziali la tensione erotica tra i due personaggi e l’affermazione dell’orgoglio dell'eroina (come, per esempio, nell’Ivanhoe), ma piuttosto la capacità delle parole di Lucia di scatenare una reazione nell’innominato, di contribuire al processo, già avviato, della sua conversione. Per questo il dialogo si concentra non sulle intenzioni dell’innominato, ma sulle ragioni di Lucia, che chiede misericordia invocando non la compassione che già aveva suscitato nel Nibbio, bensì i sentimenti di carità cristiana di cui suppone partecipe anche l’innominato. Insomma, Lucia non domanda pietà per se stessa, ma una giustizia che coinvolga in ugual misura chi la subisce e chi la esercita, che può trasformarsi in bene per lei, ma anche per il suo persecutore. Infatti il fulcro del suo discorso è la frase Dio perdona tante cose, per un'opera di misericordia! (172-73), destinata a ripercuotersi più oltre nella memoria dell’innominato (501-02). Dunque «Non la compassione ispirata da Lucia, che è una semplice occasione iniziale, ma semmai la passione da lei sofferta, la sua passione redentrice, nel significato religioso e cristologico dell’espressione, agisce in maniera determinante nella conversione dell'innominato» (Getto 1964).</note>
            <note xml:id="Bricchi_cap21-n6" type="comm" target="quarantana/cap21.xml#c21_11828" targetEnd="quarantana/cap21.xml#c21_12562"><ref rend="bold">Così detto, si mosse... tutto tacque</ref>:  L'ultimo dialogo del capitolo è un secondo duetto tra Lucia e la vecchia. Ma, mentre con l’innominato Lucia aveva utilizzato tutti gli argomenti in suo possesso per suscitare i sentimenti di umanità del persecutore, non esiste, tra la carceriera e la prigioniera, un vero e proprio scambio. La prima si preoccupa soltanto di eseguire gli ordini, invitando Lucia a mangiare, a riposarsi, a stare allegra; la seconda non avanza altro che richieste pratiche (il nome del persecutore; che la porta sia chiusa; di non essere lasciata sola...). Segno del diverso coinvolgimento di Lucia nel dialogo con la vecchia è la molto minore densità, nelle sue parole, dei nomi di Dio e della Madonna. Infatti, parlando con il signore senza nome, la protagonista si appoggiava di continuo all'autorità divina (il nome Dio compariva cinque volte; Signore tre; la Vergine una), parlando con la vecchia si limita a esclamare Ma il Signore lo sa che ci sono! (298-99). La figura della vecchia è negativa, ma venata di tratti umoristici puntualmente sottolineati (il servilismo pauroso nei confronti del padrone; la stizza per la giovinezza di Lucia; la golosità; l'ansia di dormire in un letto comodo). La donna appartiene dunque alla schiera dei malvagi di second’ordine, vittime di un sistema sociale crudele piuttosto che responsabili in proprio di azioni negative. Anzi, l'insistenza su certi vizi più comici che gravi (la pigrizia e la stizza, ch'erano due delle sue passioni predominanti, XX, 495-97) ricorda don Abbondio, un altro campione delle debolezze umane. All'interno di un capitolo drammatico come il XXI, la vecchia, personaggio dai risvolti marcatamente umoristici, ricopre dunque una funzione di contrappeso, di correttivo all'eccesso di pathos che si accumula in queste pagine. Il suo ruolo, per tutta la prima parte del capitolo (dove è sempre presente, eccettuata la breve scena dell'incontro tra l’innominato e il Nibbio), è dunque quello di smorzare il clima troppo cupo, di ricondurre il sublime al tono medio prediletto da Manzoni, che non credeva nella validità artistica della tensione tragica esasperata.</note>
            <note xml:id="Bricchi_cap21-n7" type="comm" target="quarantana/cap21.xml#c21_12563" targetEnd="quarantana/cap21.xml#c21_13214"><ref rend="bold">Lucia stava immobile... sonno perfetto e continuo</ref>:  La notte di Lucia scivola attraverso quattro tempi. Primo momento: stato di angoscia sospeso tra il sonno e la veglia. Secondo momento: risveglio e impressioni confuse. Terzo momento: ritorno della consapevolezza e culmine del terrore. Quarto momento: la preghiera e il voto. Il passaggio da ciascuna fase alla successiva è ogni volta marcato dalla congiunzione avversativa Ma (Ma tutt’a un tratto si risentì, 323; Ma ben presto le recenti impressioni [...] l’aiutarono a distinguere ciò che appariva confuso al senso, 334-37; Ma in quel momento, si rammentò che poteva almen pregare, 343-44), che, come sempre (vedi nota a 54-119), «distingue un prima da un dopo, misura lo scarto di progressione che congiunge un atto alle sue conseguenze» (Raimondi 1974). Nelle prime tre sezioni dominano le paure, ora vaghe e indistinte (torbida vicenda di pensieri, d’immaginazioni, di spaventi, 313; fantasmi nati dall'incertezza e dal terrore, 319), ora lucide e precise (tutte le memorie dell'orribile giornata trascorsa, tutti i terrori dell’avvenire, 338-39). E anche il chiarore della lucerna si trasforma, per una sorta di grande ossimoro, in tramite per una percezione non più chiara, ma più confusa (quella luce, fuggendo dagli oggetti [...] non rappresentava allo sguardo che una successione di guazzabugli, 332-34). In questo senso l’immagine è assolutamente opposta a quella di uno degli Inni sacri manzoniani, la Pentecoste (1817-22), dove compare una celebre descrizione della luce, che ha però il potere di rendere percepibili le cose, non di confonderle, come in questo caso: Come la luce rapida/Piove di cosa in cosa, /E i color van suscita/Dovunque si riposa (vv. 41-44). Nella sezione conclusiva, dopo la preghiera e il voto, al terrore si sostituiscono fiducia (348; 373) e tranquillità (372-73). Il brano che racconta il tormento interiore di Lucia è interamente affidato alla voce del narratore, con l'eccezione della preghiera rivolta alla Vergine, che risulta dal testo effettivamente pronunciata dalla protagonista a voce alta (e disse, 359). Il narratore si serve di una serie di strumenti linguistici per rendere il carattere sfuggente, indefinito dei pensieri della protagonista. Sono infatti frequenti i moduli che graduano, sfumano l'intensità delle affermazioni, sia grazie alla comparazione tra due opposti (Non era né sonno né veglia, 311-12; uno stato più somigliante a un sonno vero, 329-30), sia con formule di attenuazione (quella specie di riposo, 340-41; una certa tranquillità, 372-73), sia con la scelta di aggettivi dell’area semantica della vaghezza e dell’imprecisione (fiducia indeterminata, 348-49).</note>
            <note xml:id="Bricchi_cap21-n8" type="comm" target="quarantana/cap21.xml#c21_13215" targetEnd="quarantana/cap21.xml#c21_13819"><ref rend="bold">Ma c'era qualchedun... don Rodirgo?</ref>:  La scena culminante del capitolo, e la più lunga, è dedicata alla notte dell’innominato. Si tratta del secondo passo, nel romanzo, che si sofferma sui tormenti del signore senza nome, preparando la strada al miracoloso evento della sua conversione. L'episodio precedente era comparso nel capitolo XX, dove il personaggio, dopo avere promesso a don Rodrigo il rapimento di Lucia, si ritrova infastidito da quell'impegno e si sofferma a riflettere sul suo passato, sulla morte, su Dio, sul futuro (122-76). Gli stessi temi si ripresentano qui, inseguendosi e alternandosi per tutta la durata del brano. All’interno del lungo episodio, è possibile distinguere un primo momento in cui i pensieri sono più da vicino incentrati su Lucia (380-446); e un secondo momento — diviso in due sequenze — in cui il ragionamento del personaggio si distacca dall’occasione che l’ha scatenato (447 sgg.). Nella prima parte, dalla pietà per Lucia si passa al ricordo di un passato dove la pietà non aveva spazio, quindi a riflessioni su un futuro vuoto e opaco che appare vivibile solo se rallegrato dalla possibilità di liberare la prigioniera. In questa sequenza non solo il pensiero e il nome della protagonista compaiono di frequente, ma si raccolgono anche richiami e parallelismi significativi tra la notte della prigioniera e quella del rapitore. Lucia ha ricevuto il cibo (267-68 sgg.), qui si dice che l'innominato ha dato l’ordine per la cena di lei (382-83); Lucia si è preoccupata che la porta della sua cella fosse chiusa (291 sgg.), l’innominato, raggiunta la sua camera, s'era chiuso dentro in fretta e in furia (386). Nel passo si alternano la voce del narratore, che gestisce la massima parte della pagina, e la voce del personaggio, che esprime in discorso diretto pensieri (390-98; 443-46) e poche frasi esclamative (415-16).</note>
            <note xml:id="Bricchi_cap21-n9" type="comm" target="quarantana/cap21.xml#c21_13822" targetEnd="quarantana/cap21.xml#c21_14562"><ref rend="bold">A guisa di che... suoi pensieri</ref>:  La nuova fase delle riflessioni dell'innominato è caratterizzata dallo sdoppiamento tra l'uomo vecchio e l'uomo nuovo. Un segnale in questo senso era già comparso nella scena del dialogo col Nibbio: il padrone ordinava dapprima al servo di avvisare don Rodrigo, quindi, spinto da un no [...] imperioso (91), revocava il primo comando. Nella nuova situazione il conflitto interiore del personaggio e la sua conseguente duplicità emergono con chiarezza: si parla di quel nuovo lui, che [...] sorgeva come a giudicare l'antico (450-51); si arriva addirittura a contrapporre i due pronomi personali di terza persona nella frase lui sarebbe sempre con sé (521-22); e si insiste sul contrasto tra sentimenti antichi, abituali (459-60), e animo consapevole e nuovo (465-66). La lacerazione interiore è così violenta da spingere quasi l’innominato al suicidio. Ma, all’idea della morte come pace, si contrappone, con un nuovo, stridente contrasto, l’idea della morte come tenebra e abbandono fisico. È proprio in questo culmine della disperazione che scatta, imprevedibilmente, un barlume di speranza, e si affaccia il ricordo delle parole di Lucia: «C'è una logica, naturalmente, nella successione dei pensieri dell'innominato: ma certi passaggi sono piuttosto dei salti, razionalmente ingiustificati, e un salto deciso, un atto di fede insomma, è quell’aggrapparsi, nel naufragio del tempo senza speranza, alle parole di promessa della misericordia di Dio per chi usa misericordia» (Getto 1964). Dopo pagine di sensazioni cupe e opprimenti, si accumulano nelle righe finali del capitolo parole di gioia: festa/feste compare tre volte (532; 536; 545); allegro/allegri tre volte (531; 536; 546); emergono inoltre l'aggettivo lieto (536-37) e il sostantivo gioia (558). La sensazione di felicità si manifesta all’innominato dapprima per via uditiva (il suono delle campane), quindi attraverso la vista (la gente che accorre in massa verso una destinazione comune). Le due fasi distinte della percezione uditiva e visiva sono separate da una breve descrizione dell’alba, la terza nel romanzo, dopo quella in cui si muoveva fra Cristoforo in apertura del capitolo IV e quella del risveglio di Renzo nel capitolo XVII. L'alba di Renzo era stata oggetto di uno dei brani descrittivi più celebri del romanzo; a questa sono dedicate poche righe, che disegnano un paesaggio ovattato di nebbia e nuvole, ma pronto ad aprirsi al primo filtrare della luce (mezze velate di nebbia, 539; chiarore che pure andava a poco a poco crescendo, 541), come l’innominato si sta aprendo all'influenza di Lucia, portatrice di luce. Tuttavia le due albe di Renzo e dell’innominato sono legate da più di un filo. Infatti l’una e l’altra rappresentano lo scioglimento di un groviglio di terrori o ansie; entrambe si collegano a un segnale uditivo liberatorio (lo scroscio delle acque dell'Adda per Renzo, il suono delle campane per l’innominato); infine una opposizione: Renzo, che fuggiva dal tumulto, si rincuora, all'alba, non vedendo nessuno; l’innominato, reduce da una tremenda solitudine, è misteriosamente attratto dallo spettacolo della folla.</note>
            <note xml:id="Bricchi_cap21-n10" type="comm" target="quarantana/cap21.xml#c21_10025"><ref rend="bold">spicciar</ref>:  sbrigare;</note>
            <note xml:id="Bricchi_cap21-n11" type="comm" target="quarantana/cap21.xml#c21_10041"><ref rend="bold">falsamente</ref>:  falsificando la volontà espressa dal signore;</note>
            <note xml:id="Bricchi_cap21-n12" type="comm" target="quarantana/cap21.xml#c21_10060"><ref rend="bold">bussola</ref>:  portantina;</note>
            <note xml:id="Bricchi_cap21-n13" type="comm" target="quarantana/cap21.xml#c21_10178"><ref rend="bold">attonito</ref>:  stupefatto;</note>
            <note xml:id="Bricchi_cap21-n14" type="comm" target="quarantana/cap21.xml#c21_10195"><ref rend="bold">argomentando</ref>:  deducendo;</note>
            <note xml:id="Bricchi_cap21-n15" type="comm" target="quarantana/cap21.xml#c21_10290"><ref rend="bold">speditamente</ref>:  rapidamente.</note>
            <note xml:id="Bricchi_cap21-n16" type="comm" target="quarantana/cap21.xml#c21_10843"><ref rend="bold">vetriate</ref>:  vetrate;</note>
            <note xml:id="Bricchi_cap21-n17" type="comm" target="quarantana/cap21.xml#c21_10953"><ref rend="bold">almanaccare</ref>:  supporre, trovare;</note>
            <note xml:id="Bricchi_cap21-n18" type="comm" target="quarantana/cap21.xml#c21_10959"><ref rend="bold">scabroso</ref>:  difficile (da ottenere).</note>
            <note xml:id="Bricchi_cap21-n19" type="comm" target="quarantana/cap21.xml#c21_11070"><ref rend="bold">canto</ref>:  angolo;</note>
            <note xml:id="Bricchi_cap21-n20" type="comm" target="quarantana/cap21.xml#c21_11087"><ref rend="bold">cenci</ref>:  stracci;</note>
            <note xml:id="Bricchi_cap21-n21" type="comm" target="quarantana/cap21.xml#c21_11094"><ref rend="bold">cipiglio</ref>:  aspetto corrucciato;</note>
            <note xml:id="Bricchi_cap21-n22" type="comm" target="quarantana/cap21.xml#c21_11246"><ref rend="bold">dall'accoramento</ref>:  dolore;</note>
            <note xml:id="Bricchi_cap21-n23" type="comm" target="quarantana/cap21.xml#c21_11284"><ref rend="bold">dell'indegnazione</ref>:  sdegno (per l'ingiustizia subita),</note>
            <note xml:id="Bricchi_cap21-n24" type="comm" target="quarantana/cap21.xml#c21_11407" targetEnd="quarantana/cap21.xml#c21_11409"><ref rend="bold">non torna conto</ref>:  non conviene;</note>
            <note xml:id="Bricchi_cap21-n25" type="comm" target="quarantana/cap21.xml#c21_11557"><ref rend="bold">fervidamente</ref>:  con passione;</note>
            <note xml:id="Bricchi_cap21-n26" type="comm" target="quarantana/cap21.xml#c21_11637"><ref rend="bold">strasecolar</ref>:  meravigliare molto;</note>
            <note xml:id="Bricchi_cap21-n27" type="comm" target="quarantana/cap21.xml#c21_11682" targetEnd="quarantana/cap21.xml#c21_11684"><ref rend="bold">po'allargato il cuore</ref>:  consolata.</note>
            <note xml:id="Bricchi_cap21-n28" type="comm" target="quarantana/cap21.xml#c21_11966" targetEnd="quarantana/cap21.xml#c21_11968"><ref rend="bold">fanno bel vedere</ref>:  hanno un bell'aspetto;</note>
            <note xml:id="Bricchi_cap21-n29" type="comm" target="quarantana/cap21.xml#c21_12027" targetEnd="quarantana/cap21.xml#c21_12029"><ref rend="bold">di buon animo</ref>:  allegra.</note>
            <note xml:id="Bricchi_cap21-n30" type="comm" target="quarantana/cap21.xml#c21_12132"><ref rend="bold">covo</ref>:  letto;</note>
            <note xml:id="Bricchi_cap21-n31" type="comm" target="quarantana/cap21.xml#c21_12166"><ref rend="bold">s'avvedeva</ref>:  s'accorgeva;</note>
            <note xml:id="Bricchi_cap21-n32" type="comm" target="quarantana/cap21.xml#c21_12175"><ref rend="bold">sbalordita</ref>:  stordita;</note>
            <note xml:id="Bricchi_cap21-n33" type="comm" target="quarantana/cap21.xml#c21_12187"><ref rend="bold">sentimento</ref>:  percezione:</note>
            <note xml:id="Bricchi_cap21-n34" type="comm" target="quarantana/cap21.xml#c21_12239"><ref rend="bold">paniera</ref>:  cesta di vimini;</note>
            <note xml:id="Bricchi_cap21-n35" type="comm" target="quarantana/cap21.xml#c21_12336"><ref rend="bold">gl'incanti</ref>:  lusinghe;</note>
            <note xml:id="Bricchi_cap21-n36" type="comm" target="quarantana/cap21.xml#c21_12509"><ref rend="bold">comodi</ref>:  comodità.</note>
            <note xml:id="Bricchi_cap21-n37" type="comm" target="quarantana/cap21.xml#c21_12535"><ref rend="bold">incomoda</ref>:  scomoda;</note>
            <note xml:id="Bricchi_cap21-n38" type="comm" target="quarantana/cap21.xml#c21_12603"><ref rend="bold">vicenda</ref>:  successione;</note>
            <note xml:id="Bricchi_cap21-n39" type="comm" target="quarantana/cap21.xml#c21_12627"><ref rend="bold">s'applicava</ref>:  rifletteva:</note>
            <note xml:id="Bricchi_cap21-n40" type="comm" target="quarantana/cap21.xml#c21_12639"><ref rend="bold">avviluppata</ref>:  coinvolta;</note>
            <note xml:id="Bricchi_cap21-n41" type="comm" target="quarantana/cap21.xml#c21_12675"><ref rend="bold">intormentite</ref>:  intorpidite (per la posizione innaturale):</note>
            <note xml:id="Bricchi_cap21-n42" type="comm" target="quarantana/cap21.xml#c21_12697" targetEnd="quarantana/cap21.xml#c21_12698"><ref rend="bold">si risentì</ref>:  si scosse, riacquistò conoscenza;</note>
            <note xml:id="Bricchi_cap21-n43" type="comm" target="quarantana/cap21.xml#c21_12732"><ref rend="bold">arrantolato</ref>:  rantolante, affannoso:</note>
            <note xml:id="Bricchi_cap21-n44" type="comm" target="quarantana/cap21.xml#c21_12746" targetEnd="quarantana/cap21.xml#c21_12747"><ref rend="bold">a vicenda</ref>:  alternativamente;</note>
            <note xml:id="Bricchi_cap21-n45" type="comm" target="quarantana/cap21.xml#c21_12750"><ref rend="bold">lucignolo</ref>:  stoppino;</note>
            <note xml:id="Bricchi_cap21-n46" type="comm" target="quarantana/cap21.xml#c21_12757"><ref rend="bold">scoccava</ref>:  emetteva,</note>
            <note xml:id="Bricchi_cap21-n47" type="comm" target="quarantana/cap21.xml#c21_12983"><ref rend="bold">affezione</ref>:  sentimento, sensazione;</note>
            <note xml:id="Bricchi_cap21-n48" type="comm" target="quarantana/cap21.xml#c21_12998"><ref rend="bold">risolvette</ref>:  decise;</note>
            <note xml:id="Bricchi_cap21-n49" type="comm" target="quarantana/cap21.xml#c21_13139" targetEnd="quarantana/cap21.xml#c21_13140"><ref rend="bold">s'era ascritta</ref>:  si era associata, inserita;</note>
            <note xml:id="Bricchi_cap21-n50" type="comm" target="quarantana/cap21.xml#c21_13204"><ref rend="bold">tronco</ref>:  interrotto.</note>
            <note xml:id="Bricchi_cap21-n51" type="comm" target="quarantana/cap21.xml#c21_13424"><ref rend="bold">smosso</ref>:  trattenuto:</note>
            <note xml:id="Bricchi_cap21-n52" type="comm" target="quarantana/cap21.xml#c21_13492"><ref rend="bold">rinfrancare</ref>:  rafforzare;</note>
            <note xml:id="Bricchi_cap21-n53" type="comm" target="quarantana/cap21.xml#c21_13622"><ref rend="bold">applicarvelo</ref>:  rivolgervelo;</note>
            <note xml:id="Bricchi_cap21-n54" type="comm" target="quarantana/cap21.xml#c21_13659"><ref rend="bold">restìo</ref>:  disubbidiente, imbizzarrito.</note>
            <note xml:id="Bricchi_cap21-n55" type="comm" target="quarantana/cap21.xml#c21_13822" targetEnd="quarantana/cap21.xml#c21_13824"><ref rend="bold">a guisa di</ref>:  come;</note>
            <note xml:id="Bricchi_cap21-n56" type="comm" target="quarantana/cap21.xml#c21_13923"><ref rend="bold">indotto</ref>:  spinto;</note>
            <note xml:id="Bricchi_cap21-n57" type="comm" target="quarantana/cap21.xml#c21_13929"><ref rend="bold">deliberazione</ref>:  decisione;</note>
            <note xml:id="Bricchi_cap21-n58" type="comm" target="quarantana/cap21.xml#c21_13955" targetEnd="quarantana/cap21.xml#c21_13956"><ref rend="bold">rendersi ragione</ref>:  spiegarsi;</note>
            <note xml:id="Bricchi_cap21-n59" type="comm" target="quarantana/cap21.xml#c21_14092"><ref rend="bold">raccapriccio</ref>:  spavento.</note>
            <note xml:id="Bricchi_cap21-n60" type="comm" target="quarantana/cap21.xml#c21_14366"><ref rend="bold">un'attitudine</ref>:  atteggiamento;</note>
            <note xml:id="Bricchi_cap21-n61" type="comm" target="quarantana/cap21.xml#c21_14420"><ref rend="bold">refrigerio</ref>:  sollievo;</note>
            <note xml:id="Bricchi_cap21-n62" type="comm" target="quarantana/cap21.xml#c21_14475"><ref rend="bold">indarno</ref>:  inutilmente,</note>
            <note xml:id="Bricchi_cap21-n63" type="comm" target="quarantana/cap21.xml#c21_14660" targetEnd="quarantana/cap21.xml#c21_14662"><ref rend="bold">covile di pruni</ref>:  letto di spine</note>
          </div>
    </body>
  </text>
</TEI>
