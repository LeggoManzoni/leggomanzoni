2 già fatti cadaueri: perché ormai appartengono al passato.
4 Arringo: o arengo. Era, anticamente, lo 
spazio cintato in cui si svolgevano i tornei. In
questo contesto, il termine significa «lotta,
prova».
6 qualificati Personaggi: la storia è sempre
stata, tradizionalmente, la narrazione delle 
gesta eroiche di principi e potenti. L’anonimo,
che dichiara di non essere all’altezza di tale
compito, ripiega su un racconto di più modeste 
pretese, i cui protagonisti sono persone
umili, di poco conto, quelle di cui mai uno
storico con le carte in regola si sarebbe interessato.
9 de' Politici maneggj: si anticipa qui una
convinzione che troverà ampio spazio nel romanzo, 
cioè quella riguardante il carattere
profondamente negativo e antiumano di un
modo di fare politica, incarnato per esempio
nei governanti milanesi, che si esprime nell’intrigo, 
nell’oppressione e nella violenza, soprattutto a 
danno dei più deboli e indifesi.
14 operationi diaboliche: è evidente l’intento 
satirico del Manzoni contro una mentalità
fermamente persuasa dell’intervento delle forze 
diaboliche nelle vicende umane, segnate dal netto 
contrasto tra il Bene, che raggiunge livelli sovrumani,
e il Male, coadiuvato dalle forze infernali.
15 amparo: spagnolismo, col significato di
«tutela, protezione».
15 Re Cattolico: Filippo IV di Spagna.
17 Luna giamai calante: è il governatore di
Milano, don Gonzalo Fernandez de Cordova.
18 Stelle fisse: i senatori, che non venivano
trasferiti. Il succedersi delle immagini ricercate 
e persino iperboliche, eccessive, tratteggia,
sotto il segno dell’ironia manzoniana, un sistema 
astronomico-politico che ben esprime il formalismo 
e la vuota retorica di parte della cultura seicentesca.
22 fattura: magia, incantesimo. Non c’è alcun serio 
tentativo, da parte dell’anonimo, di precisare le cause
dei fatti che si accinge a narrare, connessi, secondo
lui, all’influsso di attività stregonesche. E lo 
stesso genere di spiegazioni che Manzoni condannerà 
ferocemente nei capitoli sulla peste.
24 Argo... Briareo: mostri mitologici; il primo
aveva cento occhi, il secondo cento braccia.
24 per li pubblici emolumenti: gli «eroi» si
impegnano per il bene pubblico; ma la frase è
ambigua, perché vuol anche insinuare che essi
si danno un bel daffare per impossessarsi del
denaro pubblico.
27 Parche: tre divinità (Cloto, Lachesi,
Atropo) che, secondo la mitologia classica, si
occupavano del destino umano, rappresentato
da un filo che veniva da esse filato e tagliato
(il momento della morte).
31 Filosofia: quella aristotelico-scolastica.
33 accidenti: aspetti inessenziali, quindi non
indispensabili alla chiarezza del racconto.
34 io avrò durata... fatica: mi sarò affaticato.
35 dilavato e graffiato: sbiadito e in qualche
punto inciso, lacerato.
35 autografo: manoscritto di un testo, composto
personalmente dall’autore.
37 nel travaglio: nella penosa fatica.
40 grandine... figure: quella gran quantità di 
metafore fuori dal comune, se non addirittura astruse.
44 Idiotismi: «Costruzione linguistica propria di  una 
data lingua o dialetto, che non possiede alcun 
corrispondente in un’altra lingua» {Il Nuovo Zingarelli, 
Bologna, Zanichelli, 1983).
45 della lingua: dell’italiano.
47 ne’ luoghi: nei momenti, nei punti.
47 d’eccitar: di suscitare.
49 rettorica: la retorica è l’arte di saper parlare in 
modo efficace.
50 così fatta: la retorica, di cui il secentista
ha fatto uso, è magniloquente e ampollosa,
senza un vero impegno e un contenuto concreto.
52 rozzo insieme e affettato: grossolano e al
tempo stesso artificioso, eccessivamente ricercato.
53 solecismi: errori grammaticali.
54 il proprio: lo specifico.
56 ammaliziati: smaliziati.
63 la dicitura: la forma.
64 il partito: la decisione.
65 con un’ingenuità: in realtà non c’è stata
alcuna ingenuità, da parte del Manzoni, nell’esporre 
la motivazione di fondo dell’opera, perché, come 
si vedrà poi nell’analisi, dietro le parole dello 
scrittore si nascondono alcuni punti essenziali 
della sua poetica.
67 costumi: comportamenti.
68 così nuovi, così strani: prendendo a pretesto 
la novità e la stranezza dei fatti e degli
atteggiamenti descritti dall’anonimo, Manzoni
mette in evidenza il lavoro di ricerca e di
documentazione storica da lui svolto su testi
quasi tutti seicenteschi.
72 ci abbattevamo: ci imbattevamo.
72 più forti: più gravi, più serie.
75 alcuna: qualcuna.
76 per procacciar fede: per dare credibilità.
81 l'obbligazione: l’obbligo.
82 punto: affatto.
84 minutamente: dettagliatamente.
86 possibili e contingenti: ipotetiche ed effettive.
91 riscontrandole: verificandole.
97 raccapezzar: mettere insieme.
100 un libro: Manzoni non ha mai composto
un libro totalmente dedicato al problema della 
lingua italiana, anche se aveva preso molti
appunti con l’intenzione di scriverlo prima o poi.

<!-- verifica se mantenere -->

Per facilitare la lettura del testo dell'anonimo (righe 1-33), ne proponiamo
la parafrasi:
La Storia si può veramente definire una guerra illustre contro il tempo, perché,
togliendogli di mano gli anni diventati suoi prigionieri, anzi già morti, li richiama
alla vita, li passa in rassegna e li schiera di nuovo in battaglia. Ma i grandi storici
che, in tale campo di prove, ottengono tanta gloria, si impossessano soltanto delle
spoglie più sfarzose ed illustri, rendendo eterne con i loro scritti le imprese dei
principi e dei potenti e dei personaggi più distinti, mettendo insieme, con Vacuassi-
mo ago del loro ingegno, i fili d'oro e di seta che disegnano un eterno ricamo di
azioni gloriose. Però alle mie deboli capacità non è permesso sollevarsi a tali
argomenti e altezze pericolose, con l’aggirarsi negli oscuri percorsi degli intrighi
politici e tra il rimbombante suono delle trombe di guerra: solo che, avendo avuto
notizia di avvenimenti straordinari, benché siano accaduti a persone che si dedica-
no ad attività manuali e che sono di umili condizioni, mi preparo a lasciarne un
ricordo in coloro che verranno dopo di noi, facendone il racconto, ovvero la
relazione, seguendo un criterio di sincerità e di onestà. In tale resoconto si
vedranno, su uno sfondo ristretto, vicende tragiche e funeste e scene di grandiosa
malvagità, frammezzate ad imprese virtuose e ad atti di bontà sovrumana, degna
degli angeli, in opposizione ad interventi diabolici. E davvero, considerando che
questi nostri paesi si trovano sotto la protezione del re cattolico nostro signore, che
è un sole che non tramonta mai, e che sopra di essi, con una luce riflessa, simile a
quella di una luna mai calante, risplende quell’eroe di nobile stirpe, che li governa
temporaneamente in suo nome, e gli illustrissimi senatori simili a stelle fisse e gli
altri rispettabili magistrati come pianeti erranti diffondono la loro luce dovunque,
formando in questo modo un nobilissimo cielo, non si può trovare un’altra causa
del vederlo trasformato in un luogo infernale di azioni tenebrose, di malvagità e
crudeltà moltiplicate ad opera di uomini temerari, che non sia un intervento
diabolico, tenendo presente che la cattiveria umana da sola non dovrebbe essere
capace di resistere a tanti eroi che, con gli occhi di Argo e con le braccia di Briareo,
si preoccupano per il bene pubblico. Perciò, narrando questo racconto accaduto
nel tempo della mia giovinezza, benché la maggior parte dei personaggi siano
morti, tuttavia, per il dovuto rispetto, si passeranno sotto silenzio i loro nomi, e lo
stesso si farà a proposito dei luoghi, indicando i territori in generale. Né qualcuno
affermerà che questo modo di procedere sia un’imperfezione del racconto e una
carenza di questa mia rozza opera, a meno che questo critico non sia una persona
del tutto inesperta della filosofia: poiché, per quanto riguarda i conoscitori di tale
disciplina, essi si renderanno certamente conto che non manca nulla alla sostanza
del racconto. Dal momento che, essendo cosa evidente e da nessuno negata che i
nomi non siano se non purissimi accidenti...

<!-- Verifica se mantenere parafrasi -->

1 Quel ramo: nella parte inferiore, il lago di
Como presenta due rami: quello detto «di Como»
(sud-ovest) e quello detto «di Lecco» (sud-est). È
su quest'ultimo che l'autore ambienta gran parte 
del romanzo. Si tratta di luoghi a lui ben
noti, visto che proprio lì, nella villa di 
famiglia, aveva trascorso alcuni anni dell'infanzia
e le vacanze autunnali della prima giovinezza. 
1 due catene: a est, le Alpi Orobie; a ovest, 
i monti della Brianza.
2 seni: insenature.
4 figura: aspetto.
6 più sensibile all’occhio: più evidente, più
immediata allo sguardo.
7 l’Adda rincomincia: come immissario del
lago di Como, al quale mescola la sua acqua,
l’Adda non esiste più come fiume; riprende il
suo nome e il suo aspetto, cioè ritorna ad
essere il fiume Adda, quando esce dal lago nei
pressi di Lecco.
9 deposito: accumulo di sabbie e pietre causato 
dall’azione di ghiacciai, fiumi, vento, ecc.
9 tre grossi torrenti: sono il Gerenzone, il
Galdone e il Bione.
10 voce: parola, espressione.
11 Resegone: grossa sega.
12 talché: di modo che, cosicché.
12 al primo vederlo: vedendolo per la prima
volta.
13 non lo discerna tosto: non lo veda e non
lo riconosca subito.
14 a un tal contrassegno: per quella sua forma 
caratteristica.
14 giogaia: corona di monti.
17 in poggi e in valloncelli, in erte e in
ispianate: in piccole alture e vallate profonde,
in salite e luoghi pianeggianti.
21 poco discosto: poco lontano.
23 s’incammina: s’avvia (naturalmente,
quando l’autore scriveva).
23 Ai tempi in cui: dopo un primo orientamento 
geografico, il riferimento cronologico,
sebbene non ancora preciso, permette al lettore 
di cominciare a collocare la storia nel tempo.
24 considerabile: considerevole, di una certa
importanza.
25 un castello: una fortezza, un borgo fortificato:
la Lombardia del XVII secolo era sotto il
dominio spagnolo (esteso anche alla Sicilia,
alla Sardegna e al Napoletano): esso si esercitava 
attraverso la presenza di guarnigioni stabili di 
soldati, dislocate in varie località del
paese.
25 l’onore... e il vantaggio: l’espressione è
ironica, visto che coloro che avevano il compito 
di proteggere la popolazione del luogo erano i 
primi a comportarsi da nemici o a non distinguersi 
molto da questi.
27 insegnavan la modestia: detto ancora in
senso ironico, perché nella realtà i soldati 
spagnoli tenevano il comportamento opposto,
molestando le donne del paese.
28 accarezzavan... le spalle: bastonavano.
29 alleggerire: il preteso aiuto consisteva 
ovviamente nel saccheggio delle vigne, per 
rubare l’uva ormai matura.
30 Dall’una all’altra di quelle terre: dopo la
breve interruzione, l’autore riprende la descrizione, 
sollecitando il lettore ad approfondire
la conoscenza dei luoghi che aveva incominciato 
a descrivere in apertura di capitolo.
31 tuttavia: ancora.
32 donde: da cui.
34 prospetti: vedute, panorami.
35 estesi: ampi.
35 sempre qualcosa nuovi: sempre diversi in
qualche punto, cosicché questa varietà arricchisce 
l’insieme.
36 i diversi punti: quelli da cui si osserva
meglio il panorama.
37 campeggia o si scorcia: risalta o si restringe a
seconda del punto d’osservazione in cui ci si colloca.
40 andirivieni: intrico.
41 si spiegano: si offrono, si presentano.
44 degradando: digradando.
46 passeggiate le falde: percorrete, attraversate le 
pendici.
49 l’ameno, il domestico: l’aspetto piacevole
e familiare.
50 vie più: sempre più.
52 bel bello: tranquillo. La figura di don Abbondio 
s’inserisce nel paesaggio in modo del
tutto naturale, lo ravviva ma senza rotture
brusche. Egli appare aH’improvviso agli occhi
del lettore, animando un paesaggio fino a
questo momento inanimato.
53 7 novembre dell’anno 1628: la precisione 
della data ha la funzione di attribuire 
«veridicità» all’episodio, di collocarlo in un 
tempo storico, reale.
53 curato: parroco, che ha la «cura» delle anime.
54 casato: cognome.
56 ufizio: o, piuttosto, «ufficio». Con questo
termine, s’intende l’insieme delle preghiere
che i sacerdoti e i religiosi recitano lungo 
l’arco della giornata. Tali preghiere sono 
contenute in un libro, detto «breviario».
60 oziosamente: l’avverbio, così come l’espressione 
«bel bello», rivela qualcosa del carattere di don 
Abbondio, che si dimostra uomo pacifico, abitudinario 
e, in questo avvio di narrazione, osservatore superficiale 
e distratto del malinconico, ma suggestivo, paesaggio 
autunnale.
61 fessi: spaccature.
64 squarcio: brano, parte del libro.
65 quel giorno: se don Abbondio, da un lato,
non immagina neppure che cosa troverà dietro 
la «voltata», dall’altro il suo carattere 
abitudinario lo rende una «preda» facile per
qualsiasi malintenzionato, sicuro di incontrarlo 
lì, a quell’ora.
67 a foggia: a forma.
68 menava alla cura: conduceva alla casa
parrocchiale.
70 un tabernacolo: una piccola cappella,
nella quale le immagini dei santi o, di solito,
della Vergine, erano offerte alla venerazione
dei viandanti.
75 bigiognolo: grigiastro.
77 non avrebbe voluto vedere: la descrizione 
della serena passeggiata del curato ha esaurito 
la sua duplice funzione: presentare il personaggio 
e accentuare, per contrasto, il senso di sorpresa 
e la tensione della vista e dell’incontro con i bravi.
78 dirimpetto: di fronte.
84 omero: spalla.
85 nappa: fiocco di lana o di seta, posto come
ornamento all’estremità di un cordone o ai
bordi di un tessuto.
86 mustacchi: baffi lunghi e folti.
89 guardia: è la parte della spada che permette 
di impugnare l’arma.
90 congegnate come in cifra: lavorate in
modo da formare dei disegni.
91 bravi: il termine deriva dal latino pravi,
cioè «cattivi, malvagi». Erano criminali, delinquenti 
professionisti al servizio di un signore dal quale 
ricevevano protezione e mantenimento.
92 perduta: scomparsa.
93 alcuni squarci autentici: l’autore dà inizio alla 
prima digressione storica del romanzo, riportando 
in sintesi passi tratti da alcune gride (bandi ufficiali) 
dell’epoca. Questa scelta indica la volontà di 
documentarsi in modo rigoroso su un fenomeno tipico 
del secolo, ma ha anche un valore di testimonianza 
linguistica: per esempio, i titoli nobiliari, 
numerosissimi e altisonanti, appartengono ad uno 
stile vuoto, pura apparenza priva di contenuto, 
indicativa dell'incapacità, da parte dello stato,
di intervenire e di imporre una qualsiasi
giustizia, di mettere in atto interventi politicamente 
efficaci. Il linguaggio, dunque, è un
elemento essenziale per penetrare più a fondo
in un’epoca e metterne in luce gli aspetti 
caratteristici.
98 Contestabile: il termine è più usato nella
forma «conestabile». Esso indica un ufficiale
del re, che ricopriva un’importante carica 
civile o militare.
99 Sua Maestà Cattolica: il re di Spagna Filippo 
II (1527-1598), figlio e successore di Carlo V. 
Salito al trono nel 1556, dopo che il padre
aveva rinunciato alla corona in suo favore, 
ereditò la Spagna, i possessi italiani e i Paesi Bassi,
diventando il sovrano più potente d’Europa.
Introverso, rigidamente religioso, non si preoccupò 
mai di attuare una politica di sviluppo del
suo vastissimo stato, impegnandosi piuttosto in
guerre continue e dispendiose, tra cui quella
con l’Inghilterra. Nel 1588, la flotta spagnola,
la famosa «Invencible Armada», fu sconfitta
dagli Inglesi. Questo fatto contribuì ad accelerare 
il declino della Spagna, ormai avviata alla
decadenza e ad essere soppiantata dalla rivale
Inghilterra sulle rotte del commercio atlantico. 
Filippo II morì il 13 novembre 1598.
100 in che è vivuta: nella quale è vissuta.
102 diffìnisce: definisce.
104 esercizio: attività, lavoro con il quale
mantenersi onestamente.
105 s’appoggiano: si mettono al servizio.
109 stranamente: straordinariamente.
111 tuttavia: ancora, tuttora.
111 non punto: niente affatto.
112 il costume loro: il loro modo di vivere.
112 scemato: diminuito.
115 esser tenuto: essere considerato.
118 alla corda et al tormento: torture comunemente 
applicate dalla giustizia. La prima consisteva 
nel tenere il prigioniero appeso ad una corda, 
che serviva anche a legargli le mani dietro la 
schiena, e nel lasciarlo poi cadere di colpo. 
La parola «tormento» indica in senso generico 
le torture che si potevano scegliere e applicare 
per ciascun caso (per esempio, la ruota). In questo 
passo della grida si afferma addirittura che si può 
essere sottoposti alla tortura anche per la sola 
fama di bravo, senza magari aver commesso alcun delitto.
118 per processo informativo: solo con il proposito 
di raccogliere informazioni.
119 galea: lavori forzati sulle navi.
122 d’un tanto: di un così grande. Torna qui
l’ironia, già usata dall’autore nella descrizione
della guarnigione spagnola di Lecco.

132 in delusione: nel tentativo di eludere, di
sottrarsi.
133 sbrattare: sgomberare, liberare.
133 a un dipresso: pressappoco.
137 appostatamente date: inferte volontariamente, 
con un intento preciso.
138 confidati: fiduciosi.
141 onninamente: assolutamente.
143 perentoria: indilazionabile.
149 pemizioso: pernicioso, funesto.
150 comminazioni: minacce.
151 remissione: condono.
153 ordir cabale: tessere intrighi.
154 Enrico IV: re di Francia dal 1589 al 1610
e sostenitore di una linea politica di opposizione 
alla Spagna.
155 il duca di Savoia: era figlio e successore
del duca Emanuele Filiberto che, amministratore 
efficiente dei propri possedimenti, riorganizzò 
l’esercito del ducato facendone una forza
temibile, non più fondata sull’impiego di truppe 
mercenarie, costose e poco affidabili, ma
sul reclutamento dei cittadini, che ogni parrocchia 
aveva il dovere di inviare. Carlo Emanuele 1 
(1562-1630) cominciò a governare, avanzando la 
pretesa al trono di Francia, in qualità di cugino 
del re Enrico III, assassinato nel 1589. Tali 
pretese furono deluse dall’ascesa  al trono del 
nuovo re, Enrico IV, al quale tuttavia il Savoia 
fece guerra per togliergli il  marchesato di Saluzzo 
(a questo fatto si riferisce Manzoni), che otterrà 
nel 1601, con il trattato di Lione.
156 a far congiurare: a trascinare nella congiura.
161 A quest’effetto: a questo scopo.
162 regii camerali: della Camera Regia.
175 procedono: derivano.
177 tuttavia: ancora, nonostante le gride che
poi, come si è visto, sono sempre la stessa,
variamente rifatta: sono identiche le parole e
identica è l’incapacità dei governanti, la loro
inettitudine di fronte al fenomeno dei bravi.
Il ripetersi delle disposizioni indica chiaramente 
che la legge era senza autorità: di qui, il
disordine, l’arbitrio, la prepotenza. L’opera
della giustizia era inoltre ostacolata dal diritto
d’asilo esercitato prevalentemente da chiese e
monasteri, che avevano la facoltà di proteggere 
chi, per sfuggire alla cattura, chiedeva loro
ospitalità.
178 di sopra: precedentemente.
186 vedendoseli venir proprio incontro: è come 
se, in questa scena, un’ideale macchina da
presa riprendesse il fatto da due diverse angolature, 
quella dei bravi e quella del curato, per
dare maggior movimento alla scena.
188 gli sovvenne: si ricordò.
189 se avesse peccato: nel «sistema» di vita di
don Abbondio, che verrà diffusamente descritto 
più avanti, il potente ha sempre ragione e 
opporglisi in qualche modo costituisce
sempre una cattiva azione.
191 il testimonio consolante della coscienza: 
don Abbondio si sente la coscienza a posto
e può stare tranquillo; ciò significa che non si
è mai opposto apertamente a qualche sopruso
e che, dato il suo carattere, ha preferito,
all’occorrenza, rendersi complice silenzioso del
male fatto da altri.
191 i bravi però s’avvicinavano: l’accorciarsi
inesorabile della distanza fra lui e i bravi fa di
don Abbondio quasi un animale braccato, destinato 
senza scampo ad essere catturato.
193 raccomodarlo: metterlo a posto.
195 ma non vide nessuno: anche i gesti (la mimica)
rientrano nella comunicazione e possono a volte
esprimere i sentimenti con maggior efficacia 
delle parole.
198 a tempo: in tempo.
199 schivare: evitare.
206 Cosa comanda?: il rispetto servile di don
Abbondio, che si rivolge ai bravi con il «lei»
dovuto a persone di riguardo, è indice della
mentalità diffusa a quel tempo, che insegna a
piegarsi ai potenti, senza neppure pensare ad
uno spazio personale di opposizione.
210 Renzo Tramaglino e Lucia Mondella:
proprio da uno dei bravi veniamo a conoscenza 
del nome dei protagonisti. Il cognome Tramaglino 
ricorda il gesto di fabbricare o rammendare 
tramagli, reti da pesca; Mondella forse si 
ricollega al verbo «mondare», cioè «pulire» i 
bozzoli delle larve dei bachi da seta (nel
III capitolo, sapremo che Lucia lavora in una
filanda). L’autore aveva chiamato inizialmente 
i due personaggi col nome di Fermo Spolino e 
Lucia Zarella.
213 fanno i loro pasticci: i giovani fanno i
loro comodi e poi, per far andare le cose a
posto, mettono in mezzo «il povero curato».
Ma lui non ne ha colpa: è assolutamente
estraneo alla faccenda.
215 del comune: della comunità.
217 né domani, né mai: comincia a precisarsi,
giunti a questo punto, il motivo che fa scattare 
la macchina del racconto: un matrimonio
ostacolato, nozze che non si devono celebrare
per nessun motivo.
222 a ciarle: con le chiacchiere (il bravo è un
uomo d’azione, che ama i fatti e non i discorsi
inutili).
228 o... e...: le frasi sono abilmente lasciate
in sospeso perché, con il loro carattere allusivo, 
devono servire ad accrescere la paura di
don Abbondio (ricordiamo che fare violenza
non vuol dire solo far del male fisicamente,
ma anche usare la parola a scopo intimidatorio).
230 oratore: il termine ironico sottolinea la
diversità del carattere dei due bravi: rozzo e
volgare, uno; buon parlatore e molto «persuasivo», 
l’altro.
232 abbia giudizio: se i «galantuomini» sono,
in questo codice morale tragicamente rovesciato, 
coloro che normalmente si definirebbero «criminali»,
è evidente che l’atteggiamento prudente e assennato 
è quello di chi abbassa la testa di fronte alle 
prepotenze e non si ribella, perché troppo debole 
o troppo vile.
232 don Rodrigo: il discorso non poteva chiudersi 
in modo più efficace: don Abbondio, già piuttosto 
spaventato alla sola vista dei bravi, è
adesso definitivamente in preda al terrore.
238 che sa di latino: non dovrebbe proprio
essere uno come lui, sembra voler dire ironicamente 
il bravo, a suggerire al prete quel che deve fare, 
visto che don Abbondio è un uomo colto e quindi a 
conoscenza, almeno in teoria, del giusto comportamento.
241 sarebbe lo stesso che fare quel tal matrimonio: 
la parola e l’azione si equivalgono: parlare vorrebbe 
dire non osservare gli ordini, rompere quel vincolo 
di segretezza e di omertà che è l’indispensabile 
supporto di azioni di questo genere.
245 disposto sempre all’ubbidienza: e così don
Abbondio, con la sua passività e il suo desiderio 
di compiacere i potenti, ha messo in moto
il meccanismo narrativo, trovandosi impegnato in 
una promessa (almeno, così la intendono i bravi) 
che procurerà tanti e dolorosi guai ai due giovani 
protagonisti.
245 proferendo: pronunciando.
250 per iscansarli: per evitarli.
252 udienza: ascolto.
255 a stento: a fatica.
256 aggranchiate: rattrappite.
257 naturale: carattere.
258 de’ tempi in cui gli era toccato di vivere:
l’analisi che segue, oltre a gettare ulteriore
luce sul personaggio, serve a collocarlo in
un’epoca ben precisa, della cui mentalità dominante 
egli è un’espressione. Non si tratta di una figura 
astratta, ma di un uomo le cui debolezze e paure 
sono in parte il prodotto dei tempi: non avrebbe 
potuto reagire, non avrebbe potuto opporsi, lui 
debole e indifeso, alle minacce dei prepotenti.
259 avveduto: accorto.
260 non era nato con un cuor di leone: l’espressione 
permette di pronunciare, nei riguardi del personaggio, 
un giudizio morale che, attraverso il riferimento 
per contrasto al coraggio di un leone, mette in 
risalto, senza essere troppo severo, uno dei principali 
difetti del curato, la vigliaccheria.
261 senza artigli e senza zanne: completamente indifeso.
262 legale: derivata dalle leggi dello stato e
che, ai tempi di don Abbondio, non tutelava
minimamente gli interessi dei cittadini onesti.
264 altrui: agli altri.
266 con minuta prolissità: con minuziosa,
esasperante lunghezza.
267 ad arbitrio: secondo la volontà, l’intenzione.
271 saggio: prova, dimostrazione.
272 ripubblicate: pubblicate di nuovo. L’espressione 
sottolinea con efficacia l’inutilità
dei provvedimenti presi dai governanti.
273 ampollosamente: con grande spreco di
minacce e castighi, che restavano però parole
vuote, del tutto inefficaci.
274 vessazioni: prepotenze, soprusi.
276 L’impunità: la possibilità di sfuggire alla
pena.
277 gli asili: quei luoghi, come chiese, monasteri, 
residenze di ambasciatori, in cui ci si poteva 
rifugiare per sottrarsi ai rigori della legge.
279 impugnati: contestati.
284 a comprimere: a reprimere, a tenere a freno.
286 inceppare: ostacolare.
288 assoggettavano: sottoponevano. Con l’effetto che, 
mentre era facile tenere sotto controllo i deboli, 
i potenti continuavano ad essere liberi di fare 
ciò che volevano.
290 misure: precauzioni.
290 ricoverarsi: rifugiarsi.
292 una livrea: l’uniforme che indicava l’appartenenza, 
in qualità di dipendente, ad una casa nobiliare.
295 ch’eran deputati: che erano incaricati.
296 per clientela: perché legati ai potenti da
interessi e da un reciproco scambio di favori.
298 ne avevano abbracciate le massime: ne
condividevano i principi e lo stile di vita.
305 abbietti e ribaldi: l’inefficacia delle gride
e di ogni altro provvedimento era anche dovuta al 
fatto che i difensori della legge erano violenti 
e corrotti come i criminali che avrebbero dovuto 
tenere a freno.
306 tenuto a vile: disprezzato.
306 un improperio: il nome «sbirro» era diventato 
offensivo per chi lo portava.
309 connivenza: complicità.
309 esecrata: odiata.
314 portata al massimo punto: esaltata al
grado più alto.
316 le sue immunità: esenzioni da obblighi
generalmente di tipo fiscale.
319 oligarchie: gruppi di potere.
321 destrezza: abilità.
323 i facinorosi: i violenti.
326 nelle campagne: qui, la situazione era più
tragica, perché l’autorità del signore, di stampo 
feudale, era ancora assoluta e non tollerava
opposizioni. Si ricordi che il feudalesimo, il
quale si afferma in Europa a partire dall’VIII
secolo d.C., è un sistema politico, sociale ed
economico fondato su un rapporto di stretta
dipendenza tra un signore, possessore di una
proprietà terriera (detta «feudo»), e un sottoposto, 
sia un nobile di condizione inferiore o i
contadini che lavorano le sue proprietà e ne
subiscono le violenze e i soprusi. Nell’Italia
seicentesca, sottoposta in gran parte al dominio 
spagnolo, questa struttura, scomparsa quasi 
ovunque in Europa, si era mantenuta.
326 dovizioso: ricco.
328 forzati a riguardarsi: costretti a considerarsi.
331 II nostro Abbondio: alla conclusione della
digressione, il discorso ritorna sul personaggio. 
A questo punto, il lettore può, alla luce
delle osservazioni precedenti, capire meglio
don Abbondio e le ragioni del suo comportamento.
332 gli anni della discrezione: la piena maturità.
333 come un vaso di terra cotta: il paragone è
celeberrimo ed esprime bene la fragilità del
suo carattere e il suo comportamento sempre
timoroso, proprio di chi è debole in una società 
di violenti.
334 ubbidito: non è prete per vocazione, ma
per un gesto d’ubbidienza, di sottomissione (e
allora, perché eventualmente stupirsi se, per
evitare di essere coinvolto in una brutta storia, 
ubbidisce ai bravi?).
336 nobili fini: le finalità e i compiti del sacerdozio 
sono nobili in senso spirituale, non
perché possono elevare socialmente.
336 procacciarsi: procurarsi.
340 a un certo segno: ad un certo punto.
340 dispensa: esonera.
340 sistema: modo, stile di vita che ne esprime 
le idee e la personalità.
341 assorbito: preso. L’espressione indica la
chiusura egoistica del personaggio, la concentrazione 
esclusiva sui propri interessi.
342 facesse bisogno: fosse necessario.
343 sistema: la sua regola di vita.
345 guerre: conflitti.
349 alla retroguardia: senza esporsi troppo.
353 dissimulando le loro soverchierie: fingendo 
di non accorgersi delle loro prepotenze.
354 sommissioni: atti di sottomissione.
355 gioviale: amabile, cordiale.
358 il suo po’ di fiele: una certa amarezza, che
lo rendeva, a furia di sottomettersi senza mai
protestare, brontolone e stizzoso.
360 a segno che: al punto che.
362 finalmente: infine.
365 fantastico: lunatico, strano. Se don Abbondio 
è oppresso da coloro che sono più forti
di lui, è a sua volta oppressore dei più deboli,
sui quali sfoga di tanto in tanto il suo malumore.
366 un rigido censore: un critico severo (non
dei prepotenti, come sarebbe giusto, ma degli
uomini che intendevano ribellarsi, che non
volevano continuare a subire).
370 rimaneva col capo rotto: ne usciva disastrosamente 
sconfitto.
373 declamava: inveiva.
375 comprarsi gl'impicci a contanti: andarsi
a cercare dei guai seri.
375 raddrizzar le gambe ai cani: voler fare
l’impossibile.
376 profane: laiche.
377 a danno della dignità: il sacerdozio però,
al contrario di quanto pensa don Abbondio,
imporrebbe una testimonianza dell’ideale
evangelico, non una fuga paurosa dalle proprie 
responsabilità.
378 a quattr’occhi: per un’elementare regola
di prudenza.
379 alieni: lontani.
380 sigillava: concludeva.
382 brutti incontri: si potrebbe osservare
scherzosamente che la sua teoria è stata prontamente 
smentita dall’incontro con i bravi.
383 venticinque lettori: il ristrettissimo pubblico 
che l’autore prevede per il suo romanzo.
385 visacci... parolacce: le parole riflettono il
punto di vista di don Abbondio, le sue emozioni, 
i sentimenti tumultuosi che prova.
386 di studio: di attenzione.
387 sconcertato in un punto: mandato all'aria in 
un istante.
388 ronzavano: il soliloquio (vd. Strumenti,
pag. 60) che segue, rivela altri aspetti della
psicologia del curato che, solo parlando a se
stesso, può esprimere ciò che pensa veramente
e che non avrebbe il coraggio di confidare a
qualcuno. Le parole di don Abbondio esprimono 
una varietà di sentimenti: stizza, paura, collera, 
incapacità di prendere una decisione e impotenza 
ad agire.
395 Ragazzacci... figuracce: il peggiorativo
rivela quello che pensa a proposito di coloro
che hanno turbato il suo quieto vivere.
398 le cose a proposito: le parole più adatte,
più opportune.
401 cooperatore dell’iniquità: complice del
male.
404 toccare il petto col mento: inchinarsi profondamente, 
in segno di rispetto.
406 occorso: capitato.
411 Giunto... alla porta di casa sua: la parte
che segue (il ritorno a casa del curato e il vivace
dialogo con la serva Perpetua) permette al lettore 
di riprendere il filo del racconto, che le
osservazioni dell’autore sul personaggio e il suo
tempo avevano momentaneamente interrotto.
416 Perpetua: può essere considerata una sorta 
di «spalla» del curato, capace di metterne
in evidenza i sentimenti e farne risaltare il
carattere. Anche se la personalità di Perpetua
si verrà precisando col procedere del racconto, 
possiamo dire che l’elemento che la qualifica 
con più evidenza è la parola: ella è curiosa
(per parlare bisogna sapere, possedere informazioni), 
chiacchierona (è interessante avere notizie solo 
se le si può divulgare) e sempre alla ricerca di 
qualcuno con cui confidarsi (val la pena di conoscere 
un segreto solo se c’è qualcuno cui riferirlo).
420 l’età sinodale: l’età minima (quarant'anni), 
stabilita dalle assemblee dei vescovi chiamate sinodi, 
per poter essere la governante di un prete.
420 celibe: nubile.
421 partiti: pretendenti.
423 al luogo solito: un altro riferimento al carattere 
abitudinario di don Abbondio.
426 adombrato: impaurito, turbato.
430 Niente, niente: come a dire che è successo qualcosa 
di così grave da non poter essere rivelato a nessuno. 
E quanto basta per scatenare la curiosità di Perpetua.
432 brutto: stravolto, sconvolto.
444 votandolo: vuotandolo.
445 domandar qua e là: Perpetua è ben decisa
a strappare al padrone il suo segreto e la minaccia 
di chiedere informazioni ad altri è un ottimo argomento 
per vincere la ritrosia di don Abbondio.
459 sollevarle l’animo: la tattica di Perpetua
rivela una sottile abilità nel far leva sui punti
deboli del padrone: ella ha capito che don
Abbondio muore dalla voglia di raccontare,
nonostante l’evidente paura che dimostra, e
che perciò farlo capitolare sarà questione di
un momento.
460 scaricarsi: liberarsi.
461 onde: per cui.
464 miserabile: degno di compassione.
479 il nostro arcivescovo: Federigo Borromeo;
fu arcivescovo di Milano dal 1595 e morì nel
1631 (su questo personaggio troverai ulteriori
informazioni nel capitolo XXII). Don Abbondio si 
accorgerà, purtroppo a sue spese, che avrebbe 
fatto meglio a seguire il parere di Perpetua.
482 ci gongola: ne è manifestamente contento. 
È sufficiente quest’osservazione di Perpetua 
per cominciare a capire che l’arcivescovo
è l’esatto contrario di don Abbondio.
483 come qualmente: in che modo.
487 come confetti: il buon senso e il realismo
di Perpetua sono in stridente contrasto con la
paura di don Abbondio, che lo porta ad esagerare 
la gravità dei fatti.
489 mostrare i denti: è un'umile serva ad
ammonire un sacerdote a comportarsi con più
dignità e con quel coraggio e quella fermezza
richiesti dall’abito che porta.
495 baggianate: sciocchezze.
502 mescendo: versando da bere.
505 bagattella: inezia, cosa da nulla.
509 e disparve: don Abbondio scompare dal'
la scena con la stessa naturalezza con la quale
era apparso all’inizio del racconto che, prendendo 
come punto di riferimento la figura
del curato, ha un percorso ad anello, poiché si
apre e si chiude con lo stesso personaggio.