<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap23">
            <note xml:id="Bricchi_cap23-n1" type="comm" target="quarantana/cap23.xml#c23_10001" targetEnd="quarantana/cap23.xml#c23_12215"><ref rend="bold">Il cardinal Federigo... della chiesa</ref>:  L'innominato ha campeggiato nei capitoli XIX, XX e XXI; al cardinale Federigo è stata dedicata un'estesa digressione biografica nel capitolo XXII. Ora i due personaggi, per la prima volta, si trovano faccia a faccia, e si tratta dell'incontro tra due pari grado, due personalità che il lettore ha ormai imparato a conoscere come eccezionali, l'una nel male e nel tormento, l’altra nel bene e nella serenità. A partire da questo capitolo i due, prima assolutamente opposti, formeranno un dittico, una coppia ideale dove virtù, carità, volontà di sacrificio si corrispondono e si emulano a vicenda. Nello svolgersi delle vicende fino a questo punto, Federigo ha assunto il ruolo di strumento della conversione dell'innominato: come Lucia per Renzo, così il cardinale ha la funzione di un «modello statico [...] a cui un personaggio in divenire come l'innominato, nel processo della sua trasformazione, deve ispirarsi» (Baldi 1985). La prima grande conversione dei Promessi sposi, quella di Lodovico (capitolo IV), era avvenuta fuori dal tempo della storia, chiusa in una digressione che retrocedeva a un'epoca precedente i fatti narrati; questa si compie nel pieno della vicenda romanzesca, e ha un effetto immediato sullo sviluppo della trama. Dunque il capitolo XXII, dedicato alla biografia del cardinale Borromeo, ha funzionato come uno spartiacque ideale nella vita dell'innominato, separando un prima (il peccato) da un dopo (la conversione), e ha segnato anche il passaggio dal precipitare negativo delle avventure dei due promessi sposi all'avvio di una (lontana) soluzione positiva.</note>
            <note xml:id="Bricchi_cap23-n2" type="comm" target="quarantana/cap23.xml#c23_10030" targetEnd="quarantana/cap23.xml#c23_15986"><ref rend="bold">Il cappellano... salirono in silenzio</ref>:  Don Abbondio era uscito di scena dopo un episodio occupato da protagonista, quello del fallito matrimonio a sorpresa del capitolo VIII. Era quindi stato rapidamente nominato nel capitolo XI, impegnato ad ordinare invano a Perpetua di tacere a proposito della notte degli imbrogli (221-23). Poi, nessuna apparizione fino a questo punto. Dunque il raggio d'azione del curato è rimasto circoscritto al gruppo dei capitoli iniziali, e all'ambientazione paesana. Anzi, dopo la passeggiata serale del capitolo I, don Abbondio non è più comparso fuori dalle pareti domestiche, entro le quali si impegnava a difendere la propria pace dagli attacchi esterni (la furia di Renzo nel capitolo II, il tentativo di matrimonio nel capitolo VIII). Dopo una lunga assenza, il personaggio ricompare qui totalmente disambientato, sperduto in uno spazio esterno ed estraneo, addirittura forzato a sopportare la compagnia di un temibile fuorilegge. L'ingresso in scena di don Abbondio e il suo affiancarsi all'innominato per una lunga scena creano una felicissima situazione di contrasto, un accostamento tra opposti paragonabile a quello tra don Chisciotte e Sancio Panza nel romanzo di Cervantes. L'introduzione della seconda parte del capitolo è in primo luogo di smorzare l’intonazione iniziale con note umoristiche, di consentire il passaggio dall'andamento grave della tragedia a quello indiavolato del poema eroicomico. Ma soprattutto le nuove scene hanno il ruolo di proporre una diversa lettura dell'evento miracoloso appena verificatosi. La conversione dell'innominato è stata infatti raccontata con toni solenni. Ora, grazie a don Abbondio, lo stesso evento viene giudicato secondo un punto di vista non solo non eroico, ma addirittura meschino, deformante. Così la prospettiva del curato corrode l’immagine ideale dell’innominato e, senza convincere il lettore della sua concretezza, insinua uno sfaccettarsi di prospettive, consente di ripercorrere ancora una volta, e secondo un’ottica diversa, un evento centrale nello sviluppo della trama.</note>
            <note xml:id="Bricchi_cap23-n3" type="comm" target="quarantana/cap23.xml#c23_10030" targetEnd="quarantana/cap23.xml#c23_10412"><ref rend="bold">Il cappellano... sempre a modo suo</ref>:  L'inizio del capitolo suggerisce due collegamenti, uno vicino e uno lontano. Il primo è tra le righe di apertura e la conclusione del capitolo precedente: là si accennava alla passione di Federigo per gli studi (in una vita piena [...] d'attività [...] non solo lo studio c'ebbe una parte, ma ce n'ebbe tanta, che per un letterato di professione sarebbe bastato, XXII, 403-07), qui si mostra la stessa passione in atto (stava studiando, com'era solito di fare in tutti i ritagli di tempo, 2-3). Il secondo legame è tra l’avvio di questo capitolo e quello del capitolo VIII: come il cappellano crocifero annuncia qui al cardinale la visita inattesa dell’innominato, così là Perpetua annunciava a don Abbondio la visita inattesa di Tonio e Gervaso. Non solo: al momento dell'annuncio di Perpetua, don Abbondio leggeva un panegirico in onore di san Carlo (VIII, 16-17), e questo crea un ulteriore legame con l'apertura del capitolo XXIII, dove campeggia la figura di Federigo. Così don Abbondio, senza venire esplicitamente nominato, si affaccia alla memoria del lettore, e il richiamo «evocando di lontano il comico personaggio, e proprio nel punto in cui era uscito dalla scena del romanzo, ne prepara il ritorno, che avverrà subito dopo il colloquio tra il cardinale e l’innominato, e occuperà la seconda parte del capitolo» (Getto 1964). Da un punto di vista linguistico si noti il passaggio dalla forma lombarda baie dell'edizione del 1827 a quella fiorentina bance (24) dell'edizione definitiva. Anche la costruzione le son bance, con la particella pleonastica le, è un fiorentinismo, già presente però nella ventisettana (le son baie).</note>
            <note xml:id="Bricchi_cap23-n4" type="comm" target="quarantana/cap23.xml#c23_10413" targetEnd="quarantana/cap23.xml#c23_10692"><ref rend="bold">Appena introdotto... della porpora</ref>:  La prima fase dell’incontro è muta (stettero alquanto senza parlare, 57). Nel silenzio, l’innominato sperimenta un turbine di sensazioni contraddittorie (straziato da due passioni opposte, 61), e osserva, per la prima volta, l'immagine fisica del cardinale. Infatti, il ritratto di Federigo, anche se tracciato dalla voce narrante, appartiene esplicitamente al punto di vista dell’innominato, che reagisce alla visione ricavandone calma e fiducia (alzando gli occhi in viso a quell'uomo, sì sentiva sempre più penetrare da un sentimento di venerazione..., 67 sgg.). Nel ritratto del cardinale è particolarmente significativa la scelta e la disposizione di sostantivi e aggettivi, mentre la sintassi si presenta molto semplice, organizzata soprattutto in proposizioni coordinate, spesso con ellissi del verbo (Il portamento era naturalmente composto [...]; l'occhio grave e vivace..., 73 sgg.). Si nota in primo luogo la tendenza a disporre i sostantivi in modo simmetrico, organizzando, per esempio, una lista: l'abitudine de' pensieri solenni e benevoli, la pace interna d'una lunga vita, l’amore degli uomini, la gioia continua d'una speranza ineffabile (80-83). Inoltre, nomi e aggettivi si ordinano spesso secondo la figura dell’ossimoro. Sono accostati cioè termini di significato contraddittorio, sia che si tratti di aggettivi, come grave e vivace (76), serena e pensierosa (76); o di sostantivi, come astinenza e floridezza (77; 78); sia che si tratti del binomio aggettivo + sostantivo: magnifica semplicità (85). La figura del contrasto, dello sdoppiamento, ha già caratterizzato l’innominato, personaggio percorso da profonde lacerazioni interiori (vedi nota a XXI, 447-527) e, prima ancora, era apparsa a definire fra Cristoforo (Tutto il suo contegno, come l'aspetto, annunziava una lunga guerra, tra un'indole focosa, risentita, e una volontà opposta..., IV, 554 sgg.). Ma, nel caso dei due grandi convertiti del romanzo, l’opposizione era segnale di mutamento, denunciava un cambiamento di vita, lo scarto tra un prima e un dopo. Al contrario, in Federigo, che ha sempre condotto un'esistenza limpida, gli ossimori sono un segno di perfezione: nella personalità del cardinale gli opposti si conciliano e si placano, non generano più guerra, ma pace spirituale.</note>
            <note xml:id="Bricchi_cap23-n5" type="comm" target="quarantana/cap23.xml#c23_10693" targetEnd="quarantana/cap23.xml#c23_11458"><ref rend="bold">Tenne anche lui... che mi divora</ref>:  Il grande tema della conversazione è la presenza di Dio. Il suo stesso nome ricorre nella scena oltre venti volte, a cui vanno aggiunte le varianti Signore (156), Lui (164), Colui (169), e il vocativo Voi (184). Nella maggior parte dei casi è il cardinale Federigo a nominare Dio, attribuendogli la straordinaria redenzione dell’innominato. Ma al signore senza nome, che dichiara di non conoscerlo e di provare l'inferno nel cuore (121), tocca la battuta in cui il nome di Dio si accumula più fittamente: Dio! Dio! Dio! Se lo vedessi! Se lo sentissi! Dov'è questo Dio? (126-27), che riprende la struttura ripetitiva di una precedente esclamazione (Dio, Dio, - interruppe l’innominato: - sempre Dio, XXI, 165-66). Nei capitoli centrali del romanzo, la presenza dell’azione divina nelle vicende del mondo si fa più percepibile, perché la conversione dell’innominato e la conseguente svolta positiva impressa all'avventura dei promessi sposi sono, secondo la visione manzoniana, un esplicito segnale del realizzarsi del progetto provvidenziale. Inoltre, in questo gruppo di capitoli, agiscono insieme personaggi il cui rapporto con la religione è particolarmente intenso: Lucia, il cardinale Federigo, e lo stesso innominato. Questi dati spiegano dunque la fitta ricorrenza, nei discorsi dei personaggi collocati nei capitoli centrali del libro, dei nomi di Dio e della Vergine Maria. Anzi, in due scene culminanti, il dialogo tra Lucia e l’innominato (capitolo XXI) e questo tra l'innominato e il cardinale, si assiste a una distribuzione delle preghiere: Lucia invoca spesso Dio, ma si rivolge in modo particolare alla Madonna (vedi note a XXI, 1-53; 224-308), anzi motiva esplicitamente questa scelta con un accenno al rapporto privilegiato tra Maria e il sesso femminile (Oh! voi che siete una donna, in nome di Maria Vergine...!, XXI, 46-47); Federigo e l’innominato non accennano mai alla Vergine, ma soltanto a Dio. Un altro personaggio dei Promessi sposi evoca nei suoi discorsi il nome di Dio al punto da suggerire una coincidenza tra la propria azione e la volontà divina: si tratta di fra Cristoforo, una figura legata a doppio filo alle due presenti in questa scena. Infatti il cappuccino è, come Federigo, un religioso e rappresenta l'aspetto positivo e santo della Chiesa seicentesca; ma è anche, come l’innominato, un convertito, una figura che sperimenta la santità come risultato finale di un percorso complesso, segnato dal peccato e dalla sofferenza. Inoltre tutti e tre i personaggi assolvono, nel romanzo, la funzione di aiutanti (vedi al capitolo XXII, l’approfondimento Il sistema dei personaggi nei «Promessi sposi»), e contribuiscono a una soluzione positiva della vicenda degli sposi. Il fatto che la lingua di ciascuno dei tre sia costellata dalla presenza del nome di Dio non fa che confermare, anche per via stilistica, che la loro opera rientra, per l'autore, nel disegno divino, si adegua a una volontà provvidenziale.</note>
            <note xml:id="Bricchi_cap23-n6" type="comm" target="quarantana/cap23.xml#c23_11459" targetEnd="quarantana/cap23.xml#c23_15483"><ref rend="bold">A misura che queste... parocco qui della chiesa</ref>:  Federigo si esprime a piena voce, con un’eloquenza solenne. Nel corso dell’intero colloquio fa uso di interrogative retoriche (Voi: me lo domandate? voi? E chi più di voi l’ha vicino?, 128-29); di ripetizioni (Son voci di terrore, son voci d'interesse, 147-48); di esclamazioni (Dio grande e buono!, 182); di simmetrie (codesta mano che riparerà tanti torti, che spargerà tante beneficenze, che solleverà tanti afflitti, 192-94). Inoltre il suo discorso è intessuto di echi scritturali. Per esempio: Ma Dio sa fare Egli solo le maraviglie (111-12) riecheggia il Salmo 135, 4 («Egli solo ha compiuto meraviglie»); un amore per voi che mi divora! (171-72) riprende il Salmo 68, 10 («Poiché mi divora lo zelo per la tua casa»); le novantanove pecorelle (201) sono un esplicito riferimento alla parabola del buon pastore (Matteo, 18, 12-13). La scena, ricca di parole, culmina in un nuovo silenzio, e in un’immagine di grande effetto, il «gruppo statuario» (Getto 1964) dell’abbraccio tra l’innominato, tremante e piangente, e Federigo, la cui porpora incontaminata (216) segna l’unica nota di colore dell'episodio. Il rapporto tra i due personaggi è ora quello di una paternità spirituale di Federigo nei confronti dell’innominato, e si introduce per questa via uno dei pochissimi accenni al tema della paternità nell’intero romanzo. Infatti, l’unico padre biologico cui, nei Promessi sposi, è dedicato uno spazio significativo è il principe padre di Gertrude, e si tratta di un personaggio totalmente negativo. Affiorano invece anche altrove rapporti di paternità spirituale, primo tra tutti quello che lega fra Cristoforo a Renzo, Lucia e Agnese, esplicitamente definito come tale da Agnese stessa: Era quello che ci faceva da padre! (XVII, 357). Un'altra figura paterna è infine, per Renzo, il cugino Bortolo, che accoglie e consiglia il protagonista (capitoli XVI e XVII).</note>
            <note xml:id="Bricchi_cap23-n7" type="comm" target="quarantana/cap23.xml#c23_10030" targetEnd="quarantana/cap23.xml#c23_12365"><ref rend="bold">Il cappellano... don Abbondio</ref>:  Il rientro in scena di don Abbondio è una farsa in due tempi, il primo basato sulla voce, il secondo sull'aspetto. Prima di comparire, infatti, il curato si rende riconoscibilissimo per il lettore solo grazie a una sfilza di monosillabi: dalla folla emerge infatti una voce che dice prima io? (277), poi Me? (283). Nello spazio tra i due pronomi personali si insinua l’avversativa ma (281). Gli aggettivi possessivi erano già stati segnalati come un elemento linguistico distintivo di don Abbondio, che sfoga nei possessivi il proprio abituale egoismo (nota a I, 71-103). In questo capitolo il pronome di prima persona io/me comparirà di continuo in bocca al curato, «si dibatterà per tutti i casi possibili [...] della declinazione» (Getto 1964). Dopo l’esibizione vocale, venne fuori l'uomo (285-86), di cui si descrive la comica espressione, oscillante tra stupore e fastidio. In questo modo sono già individuate le due risorse espressive del personaggio nel corso del capitolo: parole che ruotano tutte attorno al monosillabo «io» (per esempio, poche righe più oltre, la prima frase rivolta da don Abbondio al cardinale sciorinerà l’intera gamma dei casi del pronome: m'hanno significato che vossignoria illustrissima mi voleva me; ma io credo..., 312-14), e mimica caricaturale (per esempio il versaccio già formato sulla sua faccia, 326-27; o l'occhiata pietosa, 329-30). Dal momento in cui don Abbondio entra nel campo visivo del lettore, l’intera scena si trasferisce nel campo visivo di don Abbondio. Da qui in avanti, salvo brevi scarti, l'azione del capitolo sarà filtrata attraverso la prospettiva del curato, stravolta e deformante non solo in senso psicologico, ma anche in senso fisico. Infatti, oltre a interpretare i fatti a modo suo, don Abbondio vede anche ogni cosa da un punto di vista particolare, adattissimo alla sua personalità, cioè dal basso in alto: poco più oltre, si dirà che il curato dava un'occhiatina di sotto in su ora all'uno ora all’altro (309-10).</note>
            <note xml:id="Bricchi_cap23-n8" type="comm" target="quarantana/cap23.xml#c23_10803" targetEnd="quarantana/cap23.xml#c23_13446"><ref rend="bold">Questo... due in comune</ref>:  Federigo e don Abbondio parlano due lingue diverse. In primo luogo perché all’eloquenza solenne del cardinale si contrappongono le parole stentate, stizzose, balbettanti del curato, attento solo a rispondere, il più brevemente possibile, alle precise domande che gli vengono rivolte (Monsignor, sì, 337). Ma soprattutto perché a ogni dichiarazione di Federigo corrisponde una reazione di don Abbondio che ne sovverte completamente il senso, che la interpreta in modo opposto all’intenzione con cui era stata pronunciata. Dunque, al consolante, [...] soavissimo incarico (316-17) prospettato da Federigo rispondono la noia, che dico? l’affanno e l'amaritudine che gli dava una tale proposta, o comando che fosse (323-25); alla gioiosa spiegazione del cardinale sulla conversione dell’innominato (ma questo... questo penetrat, et inventus est, 407-08) don Abbondio reagisce con rallegramenti soltanto formali (Oh quanto me ne rallegro!, 409). La contrapposizione tra le due figure di don Abbondio e dell’arcivescovo prepara quella, ancora più profonda e ricca di risvolti umoristici, tra don Abbondio e l’innominato, destinata a dominare la parte conclusiva del capitolo.</note>
            <note xml:id="Bricchi_cap23-n9" type="comm" target="quarantana/cap23.xml#c23_13447" targetEnd="quarantana/cap23.xml#c23_14490"><ref rend="bold">L'arcivescovo... tener le lacrime</ref>:  In questo passo il signore convertito, su cui converge l’attenzione del lettore, è presentato, in alternanza, attraverso lo sguardo della folla (prima gli sguardi bramosi del clero raccolto nella stanza, 413-14; poi il popolo che si assiepa davanti alla chiesa e sulla piazzetta del paese, 514 sgg.) e lo sguardo di don Abbondio. Mentre gli anonimi fedeli colgono l'aspetto miracoloso ed edificante dell'evento, e si concentrano sul rinnovato aspetto dell'individuo, don Abbondio non riesce a staccarsi dall'immagine di ferocia dell’innominato prima della conversione, e reagisce al cambiamento con stizzosa diffidenza. Il primo monologo del curato (un secondo, di maggiore ampiezza, verrà più oltre, 548-611) nasce dalla ricerca affannosa di un argomento di conversazione, e scivola nelle consuete recriminazioni verso Perpetua. Ma si introduce già un aspetto centrale nell'interpretazione donabbondiesca dell’innominato: la conversione non viene cioè recepita dal curato come passaggio dall'estremo nel male all'estremo nel bene (159-62), ma come passaggio dal male alla normalità (essendo stato finora un demonio, vi siate finalmente risoluto di diventare un galantuomo come gli altri, 448-50). Lo slittamento è significativo perché spoglia l’innominato di qualunque aura di eccezionalità: il bene, per don Abbondio, non ha niente di eccessivo o di eroico, ma risiede in un comportamento medio, lontano da ogni estremismo. Non esiste dunque conversione possibile se non verso tale ideale normalità. La visione di don Abbondio si presenta dunque come una rilettura dei fatti alternativa non solo rispetto a quanto raccontato fin qui dalla voce narrante, ma anche rispetto all'interpretazione della folla anonima. Il narratore ha insistito sul percorso interiore che ha condotto alla svolta della conversione; il clero e il popolo si concentrano sugli aspetti più fiabeschi ed esteriori della vicenda; don Abbondio da un lato mette in dubbio l'autenticità della conversione, dall’altro ne riduce la portata rivoluzionaria, rileggendola come adeguamento a uno standard di normalità. Il detto d’Isaia (422) proviene dal libro biblico di Isaia, 11, 6-7: si tratta di versetti profetici, che annunciano l'avvento nel mondo di un regno di pace e giustizia.</note>
            <note xml:id="Bricchi_cap23-n10" type="comm" target="quarantana/cap23.xml#c23_14491" targetEnd="quarantana/cap23.xml#c23_15278"><ref rend="bold">Fuori poi... mio caprriccio</ref>:  Il grande monologo del curato passa in rassegna, nell'ora del pericolo, tutti i personaggi che hanno contribuito a determinare la sua infelice situazione: don Rodrigo, l’innominato, Federigo, Lucia. La storia di ciascuno è ripercorsa per fulminei accenni secondo l’ottica deformante di don Abbondio, che presenta se stesso nel ruolo di vittima delle loro azioni e passioni. Nella varietà delle accuse, il denominatore comune è la mancanza di quiete e di prudenza: don Rodrigo, invece di godersi la vita (far l'arte di Michelaccio, 559-60), si è lanciato in un'impresa incerta e pericolosa; l’innominato mette sottosopra il mondo (566), prima con i delitti, ora con le penitenze; Federigo agisce con precipitazione (581); Lucia, che non può essere accusata di nulla perché solo vittima, pare comunque al curato nata per la mia rovina (606). Il processo che si attua in questo passo prende il nome di «straniamento»: si tratta del meccanismo per cui una realtà nota (la vicenda dei personaggi del romanzo) viene presentata attraverso un punto di vista completamente estraneo (quello di don Abbondio), e finisce per risultare nuova e difficilmente comprensibile per chi è abituato a pensarla secondo una diversa prospettiva. E il processo di straniamento attuato da don Abbondio non riguarda soltanto la storia dell'innominato (vedi nota precedente), ma si apre a una rilettura dell'intera vicenda romanzesca e addirittura coinvolge, in una specie di grottesco gran finale, gli stessi rapporti tra parroco e Dio: la frase il cielo è in obbligo d'aiutarmi (610) suggerisce una relazione furbesca e complice, fondata su una elementare, pratica contabilità. Nel sistema mentale di don Abbondio i due estremi del comportamento umano, equidistanti dal giusto mezzo rappresentato da quiete e prudenza, sono santità e crimine, che appaiono addirittura posti su uno stesso piano negativo (tanto i santi come i birboni, 548; ora pare sant'Antonio nel deserto; ora pare Oloferne in persona, 608-09). Tuttavia, pur nell'accezione limitativa e un po' comica che gli è propria, il curato è il primo ad adoperare l’attributo di santo in relazione all’innominato (se è diventato un santo padre, 601). Da qui in avanti il signore senza nome sarà considerato o chiamato ancora santo da altri personaggi: la donna mandata a liberare Lucia (XXIV, 182), i suoi stessi bravi e servitori (XXIV, 890), la voce pubblica (XXIX, 436), Agnese (XXX, 101). Nei Promessi Sposi la qualifica spetta, oltre che ai santi istituzionali, soltanto a tre personaggi: fra Cristoforo, il cardinale Federigo, e infine l’innominato. E anche il cappuccino e il cardinale sono riconosciuti santi dalla voce pubblica, per la fama della loro virtù (di Cristoforo si dice, per esempio quello che chiamano il santo, VII, 208, e cappuccino tenuto in concetto di santo, VIII, 704; di Federigo don Abbondio stesso parla, in questo capitolo, come di un vescovo santo, 583-84). Dunque la santità è attributo che la voce pubblica riserva, nel romanzo, solo a poche figure grandiosamente positive. E l’innominato è tra queste. Sant'Antonio (608-09), vissuto tra il III e il IV secolo, si ritirò in eremitaggio nel deserto della Tebaide, dove fu raggiunto da altri monaci che condivisero la sua scelta. Oloferne (609) è un personaggio biblico: feroce generale assiro, fu decapitato da Giuditta sotto le mura di Betulia. I due personaggi si trasformano, nel discorso di don Abbondio, in emblemi rispettivamente di mitezza e di crudeltà. L'arte di Michelaccio (560): secondo un’espressione proverbiale milanese el mestee del Michelazz è mangia, bev e andà a spass, «mangiare, bere e andare a spasso», cioè, fare la bella vita (si noti, con Nencioni, 1993, che la forma della ventisettana mestiere di Michelazzo si trasforma nel 1840 in arte di Michelaccio, più aderente all'uso fiorentino).</note>
            <note xml:id="Bricchi_cap23-n11" type="comm" target="quarantana/cap23.xml#c23_10581" targetEnd="quarantana/cap23.xml#c23_15986"><ref rend="bold">Infatti... salirono in silenzio</ref>:  Nell'ultima scena del capitolo si alternano la prospettiva del narratore, che indugia ancora una volta a scavare nei pensieri dell’innominato, e la prospettiva di don Abbondio che osserva dall'esterno il signore e il suo territorio, ricavandone sensazioni paurose e terribili. In particolare, l'apparire dei bravi dell’innominato richiama la scena dell'incontro di don Abbondio coi bravi di don Rodrigo nel capitolo I (là uno dei bravi si rivolgeva al curato piantandogli gli occhi in faccia, 282-83; qui si parla di certi occhiacci, 639), e l'associazione, suggerita al lettore, si presenta anche alla mente del personaggio, che sbotta in un “gli avessi maritati! non mi poteva accader di peggio” (642-43). Si noti anche che il tragitto di don Abbondio verso il castello ricalca le orme di quello compiuto da don Rodrigo nel capitolo XX: ritornano in entrambe le descrizioni il paesaggio cupo; il riferimento alla fama sinistra del luogo (Si raccontavano le storie tragiche, XX, 34-35; Quella valle famosa, della quale aveva sentito raccontar tante storie orribili, XXIII, 633-34); le presenze minacciose (un ragazzaccio, armato come un saracino, XX, 51-52; certi visi abbronzati, certi baffi irti, certi occhiacci, XXIII, 635-39); il passaggio dalla Malanotte. L'itinerario di don Rodrigo aveva costituito infatti l’inizio e il motore di quanto don Abbondio, suo malgrado, si prepara ora a disfare. I due percorsi sono dunque simmetrici e contrari: tra poco Lucia si troverà nuovamente libera, come prima che don Rodrigo salisse al castello. Malebolge (647) è il nome delle dieci fosse che compongono l’ottavo cerchio dell'Inferno dantesco. Vi sono ospitati i più colpevoli tra i peccatori, i fraudolenti.</note>
            <note xml:id="Bricchi_cap23-n12" type="comm" target="quarantana/cap23.xml#c23_10031" targetEnd="quarantana/cap23.xml#c23_10032"><ref rend="bold">cappellano crocifero</ref>:  sacerdote incaricato di portare la croce nelle processioni; è una figura già comparsa in XXII, 84;</note>
            <note xml:id="Bricchi_cap23-n13" type="comm" target="quarantana/cap23.xml#c23_10036"><ref rend="bold">alterato</ref>:  sconvolto;</note>
            <note xml:id="Bricchi_cap23-n14" type="comm" target="quarantana/cap23.xml#c23_10058"><ref rend="bold">spiccando</ref>:  scandendo;</note>
            <note xml:id="Bricchi_cap23-n15" type="comm" target="quarantana/cap23.xml#c23_10064"><ref rend="bold">significazione</ref>:  enfasi;</note>
            <note xml:id="Bricchi_cap23-n16" type="comm" target="quarantana/cap23.xml#c23_10166"><ref rend="bold">ciance</ref>:  chiacchiere;</note>
            <note xml:id="Bricchi_cap23-n17" type="comm" target="quarantana/cap23.xml#c23_10169" targetEnd="quarantana/cap23.xml#c23_10171"><ref rend="bold">viene il caso</ref>:  capita l'occasione;</note>
            <note xml:id="Bricchi_cap23-n18" type="comm" target="quarantana/cap23.xml#c23_10187"><ref rend="bold">positivamente</ref>:  per certo;</note>
            <note xml:id="Bricchi_cap23-n19" type="comm" target="quarantana/cap23.xml#c23_10212" targetEnd="quarantana/cap23.xml#c23_10214"><ref rend="bold">appaltatore di delitti</ref>:  chi si assume il compito di compiere delitti;</note>
            <note xml:id="Bricchi_cap23-n20" type="comm" target="quarantana/cap23.xml#c23_10218" targetEnd="quarantana/cap23.xml#c23_10219"><ref rend="bold">tiene corrispondenza</ref>:  ha rapporti;</note>
            <note xml:id="Bricchi_cap23-n21" type="comm" target="quarantana/cap23.xml#c23_10308"><ref rend="bold">brigata</ref>:  gruppo di gente;</note>
            <note xml:id="Bricchi_cap23-n22" type="comm" target="quarantana/cap23.xml#c23_10311"><ref rend="bold">ristretta</ref>:  raccolta, pigiata;</note>
            <note xml:id="Bricchi_cap23-n23" type="comm" target="quarantana/cap23.xml#c23_10365"><ref rend="bold">risolvere</ref>:  decidere;</note>
            <note xml:id="Bricchi_cap23-n24" type="comm" target="quarantana/cap23.xml#c23_10373" targetEnd="quarantana/cap23.xml#c23_10375"><ref rend="bold">Si contenti di</ref>:  abbia la gentilezza di (formula di cortesia).</note>
            <note xml:id="Bricchi_cap23-n25" type="comm" target="quarantana/cap23.xml#c23_10387" targetEnd="quarantana/cap23.xml#c23_10388"><ref rend="bold">fece ala</ref>:  si schierò ai lati, lasciando libero un passaggio centrale;</note>
            <note xml:id="Bricchi_cap23-n26" type="comm" target="quarantana/cap23.xml#c23_10570"><ref rend="bold">l'abbatteva</ref>:  lo vinceva:</note>
            <note xml:id="Bricchi_cap23-n27" type="comm" target="quarantana/cap23.xml#c23_10609"><ref rend="bold">grave</ref>:  serio.</note>
            <note xml:id="Bricchi_cap23-n28" type="comm" target="quarantana/cap23.xml#c23_10674"><ref rend="bold">ineffabile</ref>:  indicibile;</note>
            <note xml:id="Bricchi_cap23-n29" type="comm" target="quarantana/cap23.xml#c23_10692"><ref rend="bold">porpora</ref>:  veste di colore rosso-violaceo simbolo della dignità cardinalizia;</note>
            <note xml:id="Bricchi_cap23-n30" type="comm" target="quarantana/cap23.xml#c23_10711"><ref rend="bold">ritrarre</ref>:  ricavare, dedurre;</note>
            <note xml:id="Bricchi_cap23-n31" type="comm" target="quarantana/cap23.xml#c23_10713"><ref rend="bold">sembianti</ref>:  aspetti;</note>
            <note xml:id="Bricchi_cap23-n32" type="comm" target="quarantana/cap23.xml#c23_10808"><ref rend="bold">prevenir</ref>:  anticipare;</note>
            <note xml:id="Bricchi_cap23-n33" type="comm" target="quarantana/cap23.xml#c23_10931"><ref rend="bold">attonito</ref>:  stupefatto.</note>
            <note xml:id="Bricchi_cap23-n34" type="comm" target="quarantana/cap23.xml#c23_10385" targetEnd="quarantana/cap23.xml#c23_10386"><ref rend="bold">subito che</ref>:  non appena;</note>
            <note xml:id="Bricchi_cap23-n35" type="comm" target="quarantana/cap23.xml#c23_11400" targetEnd="quarantana/cap23.xml#c23_11401"><ref rend="bold">mi struggo</ref>:  mi preocupo con passione;</note>
            <note xml:id="Bricchi_cap23-n36" type="comm" target="quarantana/cap23.xml#c23_11406"><ref rend="bold">salute</ref>:  salvezza.</note>
            <note xml:id="Bricchi_cap23-n37" type="comm" target="quarantana/cap23.xml#c23_11429"><ref rend="bold">carità</ref>:  amore:</note>
            <note xml:id="Bricchi_cap23-n38" type="comm" target="quarantana/cap23.xml#c23_11475"><ref rend="bold">spirava</ref>:  esprimeva;</note>
            <note xml:id="Bricchi_cap23-n39" type="comm" target="quarantana/cap23.xml#c23_11486"><ref rend="bold">convulsa</ref>:  agitata;</note>
            <note xml:id="Bricchi_cap23-n40" type="comm" target="quarantana/cap23.xml#c23_11572"><ref rend="bold">convito</ref>:  banchetto;</note>
            <note xml:id="Bricchi_cap23-n41" type="comm" target="quarantana/cap23.xml#c23_11742"><ref rend="bold">cagione</ref>:  causa;</note>
            <note xml:id="Bricchi_cap23-n42" type="comm" target="quarantana/cap23.xml#c23_11814"><ref rend="bold">sull'omero</ref>:  spalla.</note>
            <note xml:id="Bricchi_cap23-n43" type="comm" target="quarantana/cap23.xml#c23_11928"><ref rend="bold">cattivarvi</ref>:  atuirarvi;</note>
            <note xml:id="Bricchi_cap23-n44" type="comm" target="quarantana/cap23.xml#c23_12003"><ref rend="bold">d'esecrazione</ref>:  violenta disapprovazione:</note>
            <note xml:id="Bricchi_cap23-n45" type="comm" target="quarantana/cap23.xml#c23_12161" targetEnd="quarantana/cap23.xml#c23_12162"><ref rend="bold">grave contento</ref>:  gioia solenne;</note>
            <note xml:id="Bricchi_cap23-n46" type="comm" target="quarantana/cap23.xml#c23_12168" targetEnd="quarantana/cap23.xml#c23_12169"><ref rend="bold">era per</ref>:  stava per.</note>
            <note xml:id="Bricchi_cap23-n47" type="comm" target="quarantana/cap23.xml#c23_12238"><ref rend="bold">tuttavia</ref>:  ancora;</note>
            <note xml:id="Bricchi_cap23-n48" type="comm" target="quarantana/cap23.xml#c23_12257" targetEnd="quarantana/cap23.xml#c23_12260"><ref rend="bold">haec mutatio dexterae Excelsi</ref>:  questo cambiamento è operato dalla mano di Dio (si tratta di un versetto del Salmo 70, 11):</note>
            <note xml:id="Bricchi_cap23-n49" type="comm" target="quarantana/cap23.xml#c23_12277"><ref rend="bold">carica</ref>:  ruolo (di cappellano);</note>
            <note xml:id="Bricchi_cap23-n50" type="comm" target="quarantana/cap23.xml#c23_12344"><ref rend="bold">significando</ref>:  esprimendo;</note>
            <note xml:id="Bricchi_cap23-n51" type="comm" target="quarantana/cap23.xml#c23_12380"><ref rend="bold">disgustato</ref>:  infastidito;</note>
            <note xml:id="Bricchi_cap23-n52" type="comm" target="quarantana/cap23.xml#c23_12420"><ref rend="bold">concertato</ref>:  stabilito;</note>
            <note xml:id="Bricchi_cap23-n53" type="comm" target="quarantana/cap23.xml#c23_12440" targetEnd="quarantana/cap23.xml#c23_12441"><ref rend="bold">in succinto</ref>:  in breve;</note>
            <note xml:id="Bricchi_cap23-n54" type="comm" target="quarantana/cap23.xml#c23_12475"><ref rend="bold">governare</ref>:  comportare.</note>
            <note xml:id="Bricchi_cap23-n55" type="comm" target="quarantana/cap23.xml#c23_12592"><ref rend="bold">almanaccar</ref>:  supporre;</note>
            <note xml:id="Bricchi_cap23-n56" type="comm" target="quarantana/cap23.xml#c23_12707"><ref rend="bold">l'amaritudine</ref>:  amarezza;</note>
            <note xml:id="Bricchi_cap23-n57" type="comm" target="quarantana/cap23.xml#c23_12767" targetEnd="quarantana/cap23.xml#c23_12768"><ref rend="bold">parcere subjectis</ref>:  avere Pietà per i vinti (è una delle Caratteristiche dei dominatori romani secondo l’Eneide di Virgilio, VI, 853);</note>
            <note xml:id="Bricchi_cap23-n58" type="comm" target="quarantana/cap23.xml#c23_12891"><ref rend="bold">disporre</ref>:  prepafare;</note>
            <note xml:id="Bricchi_cap23-n59" type="comm" target="quarantana/cap23.xml#c23_12899"><ref rend="bold">sensitiva</ref>:  sensibile;</note>
            <note xml:id="Bricchi_cap23-n60" type="comm" target="quarantana/cap23.xml#c23_12936" targetEnd="quarantana/cap23.xml#c23_12937"><ref rend="bold">di proposito</ref>:  assennato.</note>
            <note xml:id="Bricchi_cap23-n61" type="comm" target="quarantana/cap23.xml#c23_12973"><ref rend="bold">spasimo</ref>:  ansia;</note>
            <note xml:id="Bricchi_cap23-n62" type="comm" target="quarantana/cap23.xml#c23_13054"><ref rend="bold">affatto</ref>:  del tutto;</note>
            <note xml:id="Bricchi_cap23-n63" type="comm" target="quarantana/cap23.xml#c23_13140"><ref rend="bold">intrinsichezza</ref>:  amicizia;</note>
            <note xml:id="Bricchi_cap23-n64" type="comm" target="quarantana/cap23.xml#c23_13251"><ref rend="bold">rabbuffato</ref>:  con il pelo ritto (per l'aggressività);</note>
            <note xml:id="Bricchi_cap23-n65" type="comm" target="quarantana/cap23.xml#c23_13346" targetEnd="quarantana/cap23.xml#c23_13349"><ref rend="bold">diede di nuovo nell'occhio</ref>:  apparve di nuovo;</note>
            <note xml:id="Bricchi_cap23-n66" type="comm" target="quarantana/cap23.xml#c23_13387"><ref rend="bold">facinoroso</ref>:  criminale.</note>
            <note xml:id="Bricchi_cap23-n67" type="comm" target="quarantana/cap23.xml#c23_13425" targetEnd="quarantana/cap23.xml#c23_13428"><ref rend="bold">perierat, et inventus est</ref>:  si era smarrito ed è stato ritrovato (Luca, 15, 24);</note>
            <note xml:id="Bricchi_cap23-n68" type="comm" target="quarantana/cap23.xml#c23_13512"><ref rend="bold">temperata</ref>:  addolcita,</note>
            <note xml:id="Bricchi_cap23-n69" type="comm" target="quarantana/cap23.xml#c23_13519"><ref rend="bold">compunzione</ref>:  pentimento;</note>
            <note xml:id="Bricchi_cap23-n70" type="comm" target="quarantana/cap23.xml#c23_13531"><ref rend="bold">risentita</ref>:  sdegnosa</note>
            <note xml:id="Bricchi_cap23-n71" type="comm" target="quarantana/cap23.xml#c23_13569"><ref rend="bold">strame</ref>:  erba secca di cui si cibano le bestie.</note>
            <note xml:id="Bricchi_cap23-n72" type="comm" target="quarantana/cap23.xml#c23_13873" targetEnd="quarantana/cap23.xml#c23_13874"><ref rend="bold">a salvamento</ref>:  sano e salvo;</note>
            <note xml:id="Bricchi_cap23-n73" type="comm" target="quarantana/cap23.xml#c23_13893"><ref rend="bold">pieve</ref>:  parrocchia;</note>
            <note xml:id="Bricchi_cap23-n74" type="comm" target="quarantana/cap23.xml#c23_14000" targetEnd="quarantana/cap23.xml#c23_14002"><ref rend="bold">se ne sbrigò</ref>:  se la cavo:</note>
            <note xml:id="Bricchi_cap23-n75" type="comm" target="quarantana/cap23.xml#c23_14149"><ref rend="bold">cigna</ref>:  cinghia;</note>
            <note xml:id="Bricchi_cap23-n76" type="comm" target="quarantana/cap23.xml#c23_14162" targetEnd="quarantana/cap23.xml#c23_14163"><ref rend="bold">ad armacollo</ref>:  a tracolla;</note>
            <note xml:id="Bricchi_cap23-n77" type="comm" target="quarantana/cap23.xml#c23_10231"><ref rend="bold">disciplina</ref>:  strumento di lagellazio ne formato da funicelle annodate, usato per la penitenza.</note>
            <note xml:id="Bricchi_cap23-n78" type="comm" target="quarantana/cap23.xml#c23_14273"><ref rend="bold">palafreniere</ref>:  staffiere, servitore addetto ai cavalli;</note>
            <note xml:id="Bricchi_cap23-n79" type="comm" target="quarantana/cap23.xml#c23_14299" targetEnd="quarantana/cap23.xml#c23_14301"><ref rend="bold">di buon animo</ref>:  tranquillo;</note>
            <note xml:id="Bricchi_cap23-n80" type="comm" target="quarantana/cap23.xml#c23_14474" targetEnd="quarantana/cap23.xml#c23_14475"><ref rend="bold">a distesa</ref>:  a voce spiegata.</note>
            <note xml:id="Bricchi_cap23-n81" type="comm" target="quarantana/cap23.xml#c23_14518"><ref rend="bold">riposar</ref>:  posare;</note>
            <note xml:id="Bricchi_cap23-n82" type="comm" target="quarantana/cap23.xml#c23_14544"><ref rend="bold">d'imbelle</ref>:  vile:</note>
            <note xml:id="Bricchi_cap23-n83" type="comm" target="quarantana/cap23.xml#c23_14561"><ref rend="bold">ristoro</ref>:  sollievo;</note>
            <note xml:id="Bricchi_cap23-n84" type="comm" target="quarantana/cap23.xml#c23_14595"><ref rend="bold">tastarlo</ref>:  saggiarlo, metterlo alla prova;</note>
            <note xml:id="Bricchi_cap23-n85" type="comm" target="quarantana/cap23.xml#c23_14653" targetEnd="quarantana/cap23.xml#c23_14655"><ref rend="bold">gli abbiano a</ref>:  debbano;</note>
            <note xml:id="Bricchi_cap23-n86" type="comm" target="quarantana/cap23.xml#c23_14684"><ref rend="bold">faccendoni</ref>:  scalmanati, intriganti;</note>
            <note xml:id="Bricchi_cap23-n87" type="comm" target="quarantana/cap23.xml#c23_14749" targetEnd="quarantana/cap23.xml#c23_14751"><ref rend="bold">il bene stare</ref>:  lo star bene;</note>
            <note xml:id="Bricchi_cap23-n88" type="comm" target="quarantana/cap23.xml#c23_14756"><ref rend="bold">accattando</ref>:  cercando;</note>
            <note xml:id="Bricchi_cap23-n89" type="comm" target="quarantana/cap23.xml#c23_14915"><ref rend="bold">tant'apparato</ref>:  esibizione, messa in scena;</note>
            <note xml:id="Bricchi_cap23-n90" type="comm" target="quarantana/cap23.xml#c23_14934" targetEnd="quarantana/cap23.xml#c23_14935"><ref rend="bold">stare a</ref>:  credere a.</note>
            <note xml:id="Bricchi_cap23-n91" type="comm" target="quarantana/cap23.xml#c23_14978"><ref rend="bold">caparra</ref>:  garanzia;</note>
            <note xml:id="Bricchi_cap23-n92" type="comm" target="quarantana/cap23.xml#c23_14991" targetEnd="quarantana/cap23.xml#c23_14994"><ref rend="bold">a pari e caffo</ref>:  a pari e dispari. Caffo è Un termine di origine araba, «indicaVa Il rovescio della testa e venne quindi a significare il dispari nella formula equivalente ‘a testa e croce’» (Raimondi-Bottoni 1988);</note>
            <note xml:id="Bricchi_cap23-n93" type="comm" target="quarantana/cap23.xml#c23_13003"><ref rend="bold">intesa</ref>:  accordo;</note>
            <note xml:id="Bricchi_cap23-n94" type="comm" target="quarantana/cap23.xml#c23_12512"><ref rend="bold">metter</ref>:  rischiare:</note>
            <note xml:id="Bricchi_cap23-n95" type="comm" target="quarantana/cap23.xml#c23_15200"><ref rend="bold">incomodo</ref>:  fastidio;</note>
            <note xml:id="Bricchi_cap23-n96" type="comm" target="quarantana/cap23.xml#c23_15277" targetEnd="quarantana/cap23.xml#c23_15279"><ref rend="bold">di mio capriccio</ref>:  di mia iniziativa.</note>
            <note xml:id="Bricchi_cap23-n97" type="comm" target="quarantana/cap23.xml#c23_15298"><ref rend="bold">trascorrono</ref>:  scorrono;</note>
            <note xml:id="Bricchi_cap23-n98" type="comm" target="quarantana/cap23.xml#c23_15309"><ref rend="bold">arrabbiata</ref>:  feroce, intensa;</note>
            <note xml:id="Bricchi_cap23-n99" type="comm" target="quarantana/cap23.xml#c23_15325"><ref rend="bold">rifatto</ref>:  rinnovato;</note>
            <note xml:id="Bricchi_cap23-n100" type="comm" target="quarantana/cap23.xml#c23_15368"><ref rend="bold">espedienti</ref>:  rapidi;</note>
            <note xml:id="Bricchi_cap23-n101" type="comm" target="quarantana/cap23.xml#c23_15513"><ref rend="bold">sommessamente</ref>:  rispettosamente;</note>
            <note xml:id="Bricchi_cap23-n102" type="comm" target="quarantana/cap23.xml#c23_15539" targetEnd="quarantana/cap23.xml#c23_15541"><ref rend="bold">a segno che</ref>:  al punto che;</note>
            <note xml:id="Bricchi_cap23-n103" type="comm" target="quarantana/cap23.xml#c23_15578"><ref rend="bold">prospetto</ref>:  scorcio, veduta.</note>
            <note xml:id="Bricchi_cap23-n104" type="comm" target="quarantana/cap23.xml#c23_15826"><ref rend="bold">Sembiante</ref>:  aspetto;</note>
            <note xml:id="Bricchi_cap23-n105" type="comm" target="quarantana/cap23.xml#c23_15940"><ref rend="bold">sdrucciolò</ref>:  scivolò.</note>
          </div>
    </body>
  </text>
</TEI>
