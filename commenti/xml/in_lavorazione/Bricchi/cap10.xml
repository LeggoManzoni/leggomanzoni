<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap10">
            <note xml:id="Bricchi_cap10-n1" type="comm" target="quarantana/cap10.xml#c10_10001" targetEnd="quarantana/cap10.xml#c10_11841"><ref rend="bold">Vi son... sempre</ref>:  La storia della monaca di Monza, che si è interrotta alla fine del capitolo IX con il primo grande cedimento della volontà di Gertrude, riprende ora narrando quanto segue alla lettera di pentimento indirizzata dalla ragazza al padre. Di tutte le digressioni biografiche del romanzo (fra  Cristoforo nel capitolo IV; l’innominato nel XIX; il cardinale Borromeo nel XXII) quella di Gertrude è la sola a travalicare la misura del capitolo (e la sola dedicata  a un personaggio femminile). A sua volta il capitolo X si suddivide in due tempi, separati dal momento in cui Gertrude pronuncia i voti solenni. Il primo atto della tragedia è formato da una serie di azioni in rapida successione: chiedendo perdono al padre, Gertrude accetta  di prendere il velo; fissa lei stessa il giorno in cui andare a Monza per far richiesta alla badessa di essere ammessa in convento; riceve le congratulazioni da parenti e amici, senza rinnegare la sua decisione; a Monza, avanza la sua richiesta alla madre badessa; sceglie una madrina; supera, mentendo, l'esame previsto per mettere alla prova la serietà delle nuove vocazioni; entra in  convento; pronuncia infine i voti solenni. Ciascuno di questi passi è compiuto da  Gertrude, ma preparato di fatto dal principe padre, che crea di volta in volta una situazione tale per cui un rifiuto sarebbe sempre più scandaloso.</note>
            <note xml:id="Bricchi_cap10-n2" type="comm" target="quarantana/cap10.xml#c10_15370" targetEnd="quarantana/cap10.xml#c10_17580"><ref rend="bold">È una delle... spedizione</ref>:  La monacazione segna il confine tra i due atti del capitolo, entrambi costruiti secondo un climax discendente, un progressivo precipitare in negativo della vita di Gertrude: il primo tempo scandiva le tappe di avvicinamento alla monacazione forzata; il secondo illustra quelle della discesa nel peccato. «Nel primo tempo due sono i protagonisti, il principe padre e Gertrude, colpevoli entrambi, uno per la prepotenza e l’altra per l'impotenza della volontà, uno per l'oppressione e l'altra per la rinunzia alla libertà. Nel secondo tempo Gertrude rimane l'unica protagonista, colpevole sempre per non saper volere, per non saper trovare la propria strada, resistendo alle sollecitazioni del male e sfruttando le possibilità di bene offerte dalla sua nuova vita» (Getto 1964). Cambia anche, dal primo al secondo atto, l'ambientazione delle vicende: dal palazzo del principe si passa al convento. I due luoghi hanno però, dal punto di vista di Gertrude, caratteristiche simili: ambienti chiusi, claustrofobici, che isolano dal mondo, che imprigionano. Casa e convento, che per Lucia rappresentano, nell’arco di tutto il romanzo, immagini di salvezza, opposte alla strada (fonte di pericolo) sono, per la monaca, spazi negativi, di prigionia e costrizione, mentre il mondo esterno, sperimentato solo per un brevissimo periodo, è oggetto di curiosità rabbiosa e di desiderio.</note>
            <note xml:id="Bricchi_cap10-n3" type="comm" target="quarantana/cap10.xml#c10_10001" targetEnd="quarantana/cap10.xml#c10_10517"><ref rend="bold">Vi son... amoroso</ref>:  Il capitolo inizia, come già il corrispondente del Fermo e Lucia, con una riflessione generale del narratore, che sfocia in similitudine; solo col secondo paragrafo tornano in scena i protagonisti della vicenda. Altri tre capitoli, nei Promessi sposi, iniziano con una similitudine (VII, XI, XIX), mentre il XVII si apre con una frase sentenziosa (Basta spesso una voglia, per non lasciar ben avere un uomo, 1-2) che richiama le affermazioni sull’animo umano che introducono queste pagine. Oltre a quello che apre il capitolo, compare entro poche righe un altro paragone per esprimere lo stato d'animo di Gertrude (come lo scorrere d'una mano ruvida sur una ferita, 27). L'intero capitolo è, d'altro lato, insolitamente ricco di similitudini (altre compaiono rispettivamente alle righe 244-45; 294; 463-64; 588-91; 674-77; 725-27) rispetto alle abitudini della prosa manzoniana, dove l’uso delle figure retoriche è volutamente limitato, per raggiungere una scrittura il più possibile limpida e non letteraria. La densità dei paragoni si spiega in primo luogo col fatto che la parola è quasi sempre affidata alla voce narrante, che si serve di una lingua più colta e complessa di quella dei personaggi (specialmente dei personaggi popolari). In secondo luogo l’analisi dello stato d'animo di Gertrude é una sfida difficile per la prosa manzoniana, e richiede un tono più elevato di quello riservato alla semplice narrazione delle vicende: le similitudini sono un segnale dell'impegno stilistico dell'autore. Infine le similitudini distribuite nel corso del capitolo seguono via via i progressi dello stato d'animo di Gertrude, dapprima soprattutto vittima, poi sempre più colpevole. Per esempio: la similitudine della mano ruvida su una ferita (27) suggerisce che il personaggio è ferito, malato; l'ultima similitudine del capitolo (725-27) accosta Gertrude a un condannato a morte, dunque a una figura destinata a pagare, con la vita, le proprie colpe.</note>
            <note xml:id="Bricchi_cap10-n4" type="comm" target="quarantana/cap10.xml#c10_10518" targetEnd="quarantana/cap10.xml#c10_10959"><ref rend="bold">A queste... due giorni</ref>:  Incomincia, per Gertrude, il cammino verso l'abisso: pronunciato il primo sì, diventa impossibile sottrarsi alla spirale dei successivi consensi. La violenza psicologica esercitata dal principe e dagli altri familiari si fonda da un lato sull’intimidazione (Gertrude non osa contraddire le attese del principe perché lo teme), dall'altro sul volontario travisamento delle reazioni della ragazza (le lacrime di disperazione furono interpretate per lacrime di consolazione, 81-82). Inoltre, il principe è un abile manipolatore di parole: per esempio chiama Gertrude pecora smarrita (70), capovolgendo il senso della parabola evangelica. Infatti la ragazza, accettando di monacarsi senza vocazione, non ritorna al bene dopo un periodo di traviamento, come la pecora dal buon pastore, ma, al contrario, abbandona la giusta via per il peccato. Da un punto di vista linguistico si noti che, nel passaggio dall'edizione del 1827 a quella del 1840, il presente indicativo vado viene sostituito due volte con vo (98; 108): è un intervento costante, attuato dall'autore per introdurre una forma verbale fiorentina al posto della corrispondente settentrionale.</note>
            <note xml:id="Bricchi_cap10-n5" type="comm" target="quarantana/cap10.xml#c10_10432" targetEnd="quarantana/cap10.xml#c10_11528"><ref rend="bold">In tutto... seguente</ref>:  La scena si popola di numerosi nuovi personaggi: un coro senza volto di nobili amici e parenti dei padroni di casa che svolgono, nel piano del principe, il compito di occupare Gertrude, di impedirle di pensare. L’ingranaggio destinato ad annullare la volontà di Gertrude è ormai in moto, e la ragazza non agisce più, ma subisce le azioni altrui. Questa nuova condizione è indicata dai frequenti verbi passivi (fu condotta, 122; per essere [...] pettinata e rivestita, 122-23), oppure da verbi che descrivono non azioni autonome, ma reazioni (tra la folla dei parenti è costretta a rispondere a’ complimenti che le fioccavan da tutte le parti, 133-34). Insomma, Gertrude è diventata un oggetto nelle mani dei curiosi, che la festeggiano e la tormentano. Il solito giro (139) «vedeva il corso delle carrozze sfilare dal Castello Sforzesco verso i giardini pubblici di porta Orientale e poi per i Boschetti di strada Marina» (Raimondi-Bottoni 1988). Dunque la strada Marina (140) si trovava nelle vicinanze dell’attuale porta Venezia. Descrivendo il dramma del personaggio, il narratore si serve di vari mezzi stilistici per introdurre nel racconto la propria opinione, e indirizzare così quella dei lettori. Per esempio la frase La sposina ne [dei parenti] fu l'idolo, il trastullo, la vittima (156) dispone a climax i tre nomi non secondo una gradazione dal meglio al peggio, ma secondo una gradazione dal falso al vero: parenti e amici fingono di interessarsi a Gertrude (idolo); in effetti non solo giocano con lei (trastullo) ma agiscono con crudeltà (vittima), perché fingono di ignorare il dramma della ragazza. E la verità viene così insinuata dal narratore tra le pieghe di un racconto apparentemente neutro. Altri interventi sono più espliciti: già all'inizio del capitolo la voce narrante, nominando il principe, aveva precisato: non ci regge il cuore di dargli in questo momento il titolo di padre (23-24); ora il narratore informa che i visitatori se n'andarono senza rimorso (1065-66). Anzi, la parola rimorso assume particolare risalto perché viene ripetuta due volte a breve distanza (164; 166): nel primo caso alcuni visitatori provano rimorso perché non sì sono ancora avvicinati a Gertrude per rivolgerle complimenti e felicitazioni; nel secondo gli stessi ospiti, compiuto il loro dovere, se ne vanno senza rimorso. Dunque i parenti provano rimorso quando non compiono un'azione ipocrita, non ne provano dopo averla compiuta: la ripetizione della parola sottolinea la falsa morale del mondo del principe, l'attenzione alle apparenze piuttosto che alla verità.</note>
            <note xml:id="Bricchi_cap10-n6" type="comm" target="quarantana/cap10.xml#c10_10109" targetEnd="quarantana/cap10.xml#c10_12209"><ref rend="bold">Gertrude... veste virile</ref>:  Dopo il coro affollato dei parenti, dei quali non si distinguevano i volti né le voci individuali, compare un nuovo personaggio minore: la vecchia governante incaricata di accudire Gertrude. Altri servitori popolano il romanzo: figure positive, come il vecchio servo di don Rodrigo (capitolo VI), o negative, come la serva dell’innominato che sarà carceriera di Lucia (capitoli XX e XXI). Pur nelle differenze individuali, tutti i domestici sono accomunati da un aspetto che si ritrova anche nella governante del principino: una fedeltà incrollabile alla casata, un rispetto senza riserve per i padroni. Spinta proprio dal suo interesse appassionato per le sorti della famiglia, la vecchia donna parla a lungo con Gertrude, e i suoi discorsi sono riportati dapprima in forma di discorso indiretto, quindi di discorso diretto. All’interno del discorso indiretto compare un anacoluto, cioè una costruzione sintattica irregolare che riproduce l'andamento, più libero, della lingua parlata: le zie e prozie monache di Gertrude, dal loro parlatorio, avevano ottenuto cose che le più gran dame, nelle loro sale, non c'eran potute arrivare (211-12). La cioccolata (248), giunta in Europa dopo la scoperta del Nuovo Mondo, rimaneva ancora, nel Seicento, una rarità. Dunque berne una tazza era, per una ragazzina, un riconoscimento, che il narratore paragona ironicamente all'assunzione della veste virile, cioè al passaggio simbolico al mondo degli adulti nell'antica Roma. Manzoni, cercando di rendere il suo stile sempre più vicino alla lingua parlata, introduce nel romanzo diversi anacoluti, spesso nel passaggio dalla prima alla seconda edizione. Per esempio, la frase della vecchia domestica appena analizzata era, nel Fermo e Lucia: esse dal loro parlatorio avevano ottenuto ciò che era stato invano domandato dalle prime dame nella loro gran sala di ricevimento; e nell’edizione del 1827: e dal loro parlatorio erano uscite vittoriose da impegni nei quali le più gran dame erano rimaste al di sotto. Le modifiche rendono di volta in volta il periodo meno letterario, più aderente alla lingua parlata, e soltanto nella forma definitiva compare l’anacoluto, cioè il segnale più evidente di questa scelta stilistica.</note>
            <note xml:id="Bricchi_cap10-n7" type="comm" target="quarantana/cap10.xml#c10_11919" targetEnd="quarantana/cap10.xml#c10_12773"><ref rend="bold">Quando... negar nulla</ref>:  L’arrivo di Gertrude al convento é osservato da mille sguardi, e a sua volta Gertrude osserva lo spettacolo di coloro che la guardano. Dunque tutta la scena è descritta come l’incrociarsi delle occhiate dirette dall’esterno su Gertrude e la sua famiglia, e da Gertrude e la sua famiglia sugli spettatori: una folla di curiosi tiene gli occhi addosso (288) alla monacanda; la narrazione segue quindi il cammino dei visitatori verso il convento, e l’apparizione delle monache è descritta secondo il punto dì vista di Gertrude e dei suoi (si vide la porta del chiostro interno, spalancata e tutta occupata da monache, 295-97). In un secondo momento lo sguardo degli ospiti, indirizzato sulle monache, coglie lo sguardo delle monache indirizzato a loro (Si vedevan pure qua e là luccicare a mezz'aria alcuni occhietti, 300-01). Questo procedimento (sguardi che includono altri sguardi) prende il nome francese di mise en abyme. La centralità dello sguardo in questo brano è provata anche dalla similitudine riferita agli occhi del principe: quegli occhi governavano le sue mosse e il suo volto, come per mezzo di redini invisibili (293-94). Dunque non solo la parola e i gesti, ma anche gli occhi sono, per il padre di Gertrude, strumenti di autorità: la figlia è aggiogata alla volontà del padre attraverso gli occhi, come ipnotizzata dal loro potere.</note>
            <note xml:id="Bricchi_cap10-n8" type="comm" target="quarantana/cap10.xml#c10_12774" targetEnd="quarantana/cap10.xml#c10_13377"><ref rend="bold">Son qui... contenta</ref>:  Anche la scena della richiesta alla madre badessa è costruita con grande attenzione all’incrociarsi degli sguardi di Gertrude, delle compagne, del padre, e in poche righe si affollano numerosissime parole legate alla facoltà visiva (occhi fissi; Vide, la guardava; Quella vista; sguardo; scorse, 315-24). Ancora una volta Gertrude non agisce liberamente, ma sotto la spinta di due diversi condizionamenti, entrambi espressi dallo sguardo: la compassione maliziosa delle compagne, che risveglia l'orgoglio; l'atteggiamento minaccioso del padre, che mantiene viva la paura. Dopo aver compiuto ciascuno dei passi che la avvicinano alla monacazione, Gertrude ricapitola mentalmente l'accaduto, deplora la propria debolezza e rimanda a un'occasione successiva il chiarimento delle proprie intenzioni. Così è infatti già accaduto dopo il consenso alla monacazione strappato dal padre (58-65) e dopo la giornata passata tra le feste di parenti e amici (192-98); e così accade dopo la richiesta alla madre badessa (Spaventata del passo che aveva fatto..., 371). Questi indugi sulle riflessioni della ragazza hanno la funzione non solo di scandire i passaggi dell’approssimazione al convento, ma anche di sottolineare la consapevolezza di Gertrude, che agisce sì sotto la spinta di pressioni esterne, ma mantenendo sempre la sua lucidità. Dunque «La responsabilità morale di Gertrude non viene cancellata per questa pressione esercitata dal padre. Se attraverso il comportamento del principe appare in tutta la sua gravità il peccato, anche attraverso il contegno di Gertrude affiora un'evidente responsabilità. [...]. Una volontà fiacca e corrotta costituisce dunque l'oggetto a cui tende la rappresentazione di Gertrude. La fiacchezza del suo volere è chiaramente sottolineata dalla coscienza stessa che ne assume la giovane» (Getto 1964).</note>
            <note xml:id="Bricchi_cap10-n9" type="comm" target="quarantana/cap10.xml#c10_13378" targetEnd="quarantana/cap10.xml#c10_13850"><ref rend="bold">Appena arrivati... prossimi</ref>:  Continua il carosello delle occupazioni mondane. Il ritmo vorticoso degli impegni è reso, nella scrittura, dal susseguirsi dei quattro avverbi di tempo poi, seguiti ciascuno da un sostantivo (poi il destinare, poi alcune visite, poi la trottata, poi la conversazione, poi la cena, 383-395). Un altro mezzo per suggerire il ritmo a mozzafiato è il semplice cumulo di nomi, tutti retti da un unico verbo (visitar le chiese, i palazzi pubblici, le conversazioni, le ville, i santuari, 390-91). Compare qui una nuova similitudine, quella del giocator di bussolotti (423-24). Del principe si sono già sottolineate l’abilità nel manipolare le parole (nota a 58-112) e la capacità di ispirare, col semplice sguardo, terrore e sottomissione in Gertrude (nota a 251-311). Ora la sua abilità nel governare le situazioni viene addirittura paragonata alla destrezza di un prestigiatore. Nel capitolo III lo stesso paragone era toccato all’Azzecca-garbugli, la cui destrezza nel manipolare la legge era parsa, agli occhi dell'ingenuo Renzo, simile a quella di un giocator di bussolotti, che, dopo essersi cacciata in bocca stoppa e stoppa e stoppa, ne cava nastro e nastro e nastro, che non finisce mai (344-47). Dunque il ritorno dell’identica immagine suggerisce un parallelo tra un corrotto di secondo piano come l'Azzecca-garbugli e il nobile principe: il primo si serve delle sue conoscenze giuridiche per scopi disonesti, il secondo usa il proprio potere per fini di gravità ancora maggiore.</note>
            <note xml:id="Bricchi_cap10-n10" type="comm" target="quarantana/cap10.xml#c10_13851" targetEnd="quarantana/cap10.xml#c10_14354"><ref rend="bold">Il giorno dopo... ascolta</ref>:  L'incontro col vicario (476 sgg.) è il momento culminante delle fasi che precedono la monacazione, e anche il momento della resa definitiva di Gertrude, consapevole che si tratta di una occasione così decisiva, per tornare indietro (438-39), ma ancora una volta incapace di reagire alla volontà del padre. Proprio perché l’episodio assume, nella storia della futura monaca, un ruolo così importante, numerosi annunci e anticipazioni lo hanno preceduto. Subito dopo l’assenso di Gertrude, il principe aveva infatti annunciato io vo dal vicario delle monache, a fissare un giorno per l’esame (1083-09); anche la madre badessa, nel ricevere la richiesta di monacazione, aveva fatto riferimento alla necessaria licenza de’ superiori (334); più oltre ancora il principe aveva annunciato domani verrà il vicario delle monache, per la formalità dell'esame (395-96); si arriva infine alla mattina dell’incontro. Un altro segno dell’importanza dell'episodio è la comparsa di una nuova similitudine (l’ansia rende il viso di Gertrude contratto come le foglie d'un fiore, nell'afa che precede la burrasca, 463-64), che richiama quella collocata in apertura di capitolo (l'animo dei giovani è simile a un fiore appena sbocciato, 4). Due momenti chiave come il primo assenso alla volontà del padre e l’assenso definitivo di fronte al vicario sono così collegati da paragoni simili. Ma nel primo caso il fiore è appena sbocciato, nel secondo già vicino alla burrasca finale.</note>
            <note xml:id="Bricchi_cap10-n11" type="comm" target="quarantana/cap10.xml#c10_12745" targetEnd="quarantana/cap10.xml#c10_14904"><ref rend="bold">Dopo i primi... si licenziò</ref>:  La scena si apre con una serie di battute dei due dialoganti, riportate nella forma del discorso diretto, e prosegue con un riassunto del successivo dialogo e dei pensieri dei personaggi. Il narratore non interviene mai esplicitamente a dichiarare la propria opinione, ma i fatti sono presentati in modo tutt'altro che neutrale. Il giudizio del narratore si insinua infatti nelle pieghe della pagina, attraverso alcune precise scelte linguistiche; in questo modo i due piani della descrizione e della riflessione si presentano fusi, e il lettore viene informato contemporaneamente degli eventi e della loro valutazione morale da parte del narratore. Il primo strumento di cui Manzoni si serve sono gli epiteti: Gertrude è definita L'infelice (508), e più oltre la sventurata (547); mentre il vicario viene chiamato ripetutamente il buon prete (514; 520; 541), oppure quel grave e dabben prete (535-36). In particolare l'uso dell'aggettivo sostantivato per designare un personaggio cogliendone la particolare situazione psicologica è costante nei Promessi sposi, e fu forse suggerito a Manzoni dall’Eneide di Virgilio: «Manzoni amava e studiava Virgilio, da cui derivò [...] un [...] carattere della sua maniera: quel prender parte con un sorriso, con un sogghigno, con una lagrima a ciò che narra; quell’assistere i suoi personaggi con un cenno ora di compassione, ora di rimprovero, ora d’ironia» (Pascoli 1940). Un secondo mezzo per insinuare il giudizio morale nel resoconto degli eventi è, in questa pagina, la continua precisazione che le parole di Gertrude sono menzogne. Di fronte alla prima domanda del vicario si fronteggiano, nella mente della ragazza, La vera risposta (504) e la più contraria al vero (510-11); più oltre compaiono due volte il verbo «mentire» (516; 547), e una «ingannare» (533-34). Infatti, come nota Pampaloni (1988), quella di Gertrude «non è soltanto la storia di una violenza subita, ma, più in profondo, è la storia di una verità repressa». Dunque, senza che il narratore esprima apertamente un giudizio, questo risulta chiaro dalle parole scelte per raccontare l’episodio.</note>
            <note xml:id="Bricchi_cap10-n12" type="comm" target="quarantana/cap10.xml#c10_14905" targetEnd="quarantana/cap10.xml#c10_15076"><ref rend="bold">Attraversando... per sempre</ref>:  La parola guazzabuglio (562) è uno dei termini chiave nel vocabolario dei Promessi sposi, e compare qui per la prima volta a indicare il complesso, spesso incomprensibile, sistema dei sentimenti e delle emozioni che agitano gli uomini. Dunque il principe, che recita qui la sua ultima scena, acquista un lampo di umanità, non tanto per la tenerezza che dimostra a Gertrude, quanto perché in lui, come in ogni uomo, si mescolano sentimenti contrastanti e confusi. Per un commento sul senso del termine in altri luoghi del romanzo vedi nota a XIV, 423-501. L’ultimo indugio sui sentimenti di Gertrude prima della monacazione insiste sul contrasto tra i piaceri della vita mondana e le attese paurose di quella claustrale. I due mondi sono opposti, nella mente del personaggio, perché il primo è uno spazio aperto (scorrere; aria aperta, 570-71), il secondo chiuso; il primo luminoso (lo splendore degli addobbi, 579-80), il secondo oscuro; il primo popolato e rumoroso (il brulichîo e il fracasso giulivo delle feste, 580-81), il secondo silenzioso. Mentre le descrizioni della vita mondana sono più estese, tutte le opinioni di Gertrude sul convento si concentrano in poche parole, che contengono tutti i caratteri oppositivi elencati fin qui: ombra fredda e morta del chiostro (583-84). Insomma, il mondo contiene la vita, il chiostro la morte. L'idea della morte è suggerita anche dalla frase che conclude la sequenza: e fu monaca per sempre (605). L’idea di uno spazio di tempo indeterminato, eterno, si collega infatti, istintivamente, alla Morte.</note>
            <note xml:id="Bricchi_cap10-n13" type="comm" target="quarantana/cap10.xml#c10_15370" targetEnd="quarantana/cap10.xml#c10_15909"><ref rend="bold">È una delle... da quelle</ref>:  La seconda parte del capitolo inizia con una riflessione di carattere generale, e solo dopo questa parentesi torna in scena Gertrude. L'attacco (È una delle facoltà singolari e incomunicabili della religione cristiana..., 606 sgg.) ha un tono da predicazione: Bardazzi (1987) ha infatti notato la sua somiglianza con i periodi di apertura di molte orazioni del predicatore francese seicentesco Jacques Bossuet, un autore molto caro a Manzoni. Ma attacchi analoghi si ritrovano anche in un altro predicatore francese coevo, Jean-Baptiste Massillon, e nelle Osservazioni sulla morale cattolica, un saggio dello stesso Manzoni pubblicato nel 1819 e quindi nel 1855. Va sottolineato che sia l’inizio del capitolo (vedi nota a 1-57), sia la seconda parte si aprono con una pausa meditativa: la separazione del capitolo in due momenti risulta così scandita con grande evidenza, perché l’inizio delle due parti è parallelo. Con l'aprirsi del secondo atto cambia anche l’atteggiamento del narratore nei confronti di Gertrude, che ispira ora più severità che compassione: il personaggio rifiuta infatti il riscatto offerto dalla religione cristiana, e trasforma una prepotenza subita, e un peccato di debolezza della volontà non in occasioni di crescita spirituale, ma di perdizione. L'opposizione tra la possibilità di salvezza e il rifiuto di Gertrude è marcata dalla congiunzione avversativa Ma (624). Le riflessioni di Gertrude, fino a questo momento orientate sul futuro (sulle minime possibilità di ritorno che il futuro, prima dei voti solenni, poteva ancora offrire), hanno come oggetto, dopo la monacazione, soltanto il passato: si affollano ricordi, rancori e ripicche; e la voce narrante è di volta in volta attenta a precisare come tutto il lavorio mentale di Gertrude sia ormai inutile (desideri che non sarebbero mai soddisfatti, 628; disfaceva mille volte inutilmente col pensiero ciò che aveva fatto con l'opera, 631-33).</note>
            <note xml:id="Bricchi_cap10-n14" type="comm" target="quarantana/cap10.xml#c10_15910" targetEnd="quarantana/cap10.xml#c10_16264"><ref rend="bold">Qualche consolazione... si presentasse</ref>:  Dopo i tormenti privati di Gertrude, e i suoi tormentati rapporti con le altre monache, ecco la descrizione del suo comportamento come maestra delle educande. Come il ritratto fisico della monaca (IX, 168 sgg.) era tutto basato sui contrasti (in particolare l'alternanza di bianco e di nero), così il suo atteggiamento tocca gli estremi opposti, dall'odio persecutorio nei confronti delle allieve all’eccessiva permissività. Un contegno simile a quello della Gertrude manzoniana è descritto nel romanzo di Diderot La réligieuse (vedi nota a IX, 157-214), a proposito della superiora del convento di Arpajon, ora eccessivamente indulgente, ora severissima nei confronti delle suore: «nel convento ordine e disordine si susseguivano in permanenza. C'erano giorni in cui tutto veniva mischiato, educande e novizie, novizie e monache; [...]. In mezzo a tutta quella confusione, di colpo il viso della superiora cambia, la campana suona, le monache si chiudono, si ritirano, il silenzio più profondo succede al rumore, alle grida, al tumulto». La sregolatezza del contegno di Gertrude sfocia nella caricatura dei vezzi delle altre monache, e il testo parla di scena di commedia (700-01). Un riferimento ancora più esplicito al teatro era nel Fermo e Lucia, dove è Gertrude veniva paragonata ad una attrice ardimentosa di quelle che nei paesi separati dalla comunione cattolica facevano le parti di monaca in quelle commedie dove i riti cattolici erano soggetto di beffa e di parodia caricata. Dunque gesti e parole di Gertrude appaiono al narratore, fin dalla prima stesura del romanzo, teatrali, perché troppo caricati, privi di compostezza e naturalezza. Non solo: il tipo di teatro, drammatico, eccessivo, scomposto rappresentato dalla monaca è l'esatto opposto del teatro che interessa Manzoni, contrario a ogni forma di esagerazione sulla scena. Le passioni violente che Gertrude esprime recitando sono infatti comunicate al lettore del romanzo non attraverso le parole dirette del personaggio, ma nella prosa pacata e razionale del narratore.</note>
            <note xml:id="Bricchi_cap10-n15" type="comm" target="quarantana/cap10.xml#c10_16265" targetEnd="quarantana/cap10.xml#c10_16604"><ref rend="bold">Tra l'altre... signora</ref>:  Egidio è il nome fittizio di un personaggio realmente esistito, Giovanni Paolo Osio (vedi al capitolo IX, l’approfondimento fonti storiche per il personaggio di Gertrude). La descrizione della caduta di Gertrude è rapida, tagliente. Si intrecciano un'azione (Egidio osò rivolgerle il discorso, 719) e una reazione (La sventurata rispose, 719-20). Ma la storia si ferma qui, perché l’autore rifiuta di addentrarsi nel racconto del peccato. Dunque la breve frase La sventurata rispose è un esempio - forse il più famoso nella letteratura italiana - di reticenza o aposiopesi, la figura retorica che interrompe all'improvviso un discorso già avviato o annunciato, e affida la sua forza al non detto, attribuendo al silenzio maggiore forza che alle parole. Ancora una volta il peccato è raccontato senza che la voce narrante intervenga esplicitamente a pronunciare giudizi, ma con scelte linguistiche che contengono in sé il giudizio stesso (vedi nota a 489-553). In questo caso termini chiave sono il verbo osò riferito a Egidio, e l'aggettivo sventurata riferito a Gertrude. Grazie a queste due parole il nudo resoconto dei fatti viene integrato con la valutazione del loro peso morale: «La natura è così ricostruita |...] entro il rispecchiamento del giudizio di Dio, e l’accenno a un tipico tema settecentesco di dissacrazione della religione e perfin di sadismo rientra nella misura esattamente calcolata di una colpa che è immediatamente giudicata come tale, è legata alla sua negazione e alla sua correzione» (Barberi-Squarotti 1965). Dunque il narratore non rinuncia a registrare la presenza del male, ma assume, nei confronti del lettore, un ruolo didattico, si riserva il compito di distinguere, di volta in volta, il bene dal male, di inserire tutto quanto entra nel romanzo in un ordine morale, di attribuire agli eventi un senso e un valore.</note>
            <note xml:id="Bricchi_cap10-n16" type="comm" target="quarantana/cap10.xml#c10_16605" targetEnd="quarantana/cap10.xml#c10_17051"><ref rend="bold">Per qualche... non ebbe mai</ref>:  La conversa si chiamava Caterina Cassini. Il suo nome e il fatto che fosse originaria di Meda sono notizie apprese dal Manzoni solo dopo la consultazione degli atti del processo contro suor Virginia (vedi al capitolo IX, l'approfondimento Fonti storiche per il personaggio di Gertrude). Infatti la precisazione che le ricerche furono compiute principalmente a Meda (763) mancava nell'edizione 1827. L'Olanda, paese di religione protestante, poteva forse sembrare una destinazione conveniente per una monaca in fuga dal convento. Ma la scelta del luogo suggerisce soprattutto l'idea di un altrove indefinito, di una distanza incolmabile e fiabesca (a proposito del significato della lontananza nell'orizzonte romanzesco, vedi al capitolo XXX, l'approfondimento La geografia del romanzo). Non solo il delitto di Gertrude ed Egidio non è descritto, ma nemmeno nominato esplicitamente: il lettore è informato che la conversa, una mattina, viene attesa invano; che la si cerca senza risultato; infine che la si sarebbe potuta trovare scavando presso il convento. Dunque, la conversa è morta. È anche noto al lettore che costei conosceva il segreto di Gertrude, e più oltre si assiste ai tormenti della monaca, perseguitata dal pensiero della compagna. Il narratore fornisce tutti i dati che inquadrano l'episodio, così che sarebbe impossibile non considerare la sparizione un omicidio, e non attribuirne la colpa a Gertrude; ma le conclusioni, per quanto evidenti, non sono dichiarate esplicitamente. In questo modo la storia nera della monaca di Monza raggiunge il suo culmine, ma le pagine del romanzo possono non indugiare sulla contemplazione del male.</note>
            <note xml:id="Bricchi_cap10-n17" type="comm" target="quarantana/cap10.xml#c10_17052" targetEnd="quarantana/cap10.xml#c10_17580"><ref rend="bold">Era scorso... spedizione</ref>:  Dopo che il racconto delle nefandezze di Gertrude ha raggiunto il culmine, si interrompe, e tornano in scena Lucia e Agnese, le protagoniste popolari di una storia assai meno torbida. L’improvviso smorzamento di tono dopo un episodio di altissima tensione è un procedimento tipico dei Promessi sposi, libro che tende ad attenuare i caratteri troppo romanzeschi, oppure, come in questo caso, a equilibrarli, appena possibile, con l'accostamento a realtà più quotidiane, a personaggi più semplici. La conclusione del capitolo X si collega così alla parte iniziale del capitolo IX, e i fili della storia interrotta si riallacciano dopo la lunga digressione. La ripresa della storia di Lucia dopo il racconto della vita di Gertrude consente anche di comprendere più a fondo il rapporto tra i due personaggi (vedi in proposito l'approfondimento Riprese linguistiche nei ritratti dei personaggi). Come il lettore ha letto la storia di Gertrude, così Gertrude ha ascoltato quella di Lucia; come la voce narrante ha sorvolato i particolari della discesa nel peccato, così Lucia si mostra reticente a parlare di don Rodrigo, una figura negativa e tentatrice parallela a quella di Egidio. Ma la monaca insiste proprio su quel punto, che rappresenta un possibile anello di congiunzione tra la sua storia e quella di Lucia: infatti, «Gertrude [...] è l’innocente traviata dal seduttore, Lucia è l’innocente che resiste al seduttore» (Stoppelli 1984). E proprio sulla figura minacciosa del seduttore si chiude il capitolo, lasciando intendere che la sosta al convento di Monza non è che una tappa di avventure che si preannunciano ben più complesse: forse, sembra suggerire il narratore, la fosca storia di Gertrude non è altro che un anticipo del clima pauroso delle prossime avventure della stessa Lucia. La scellerata spedizione (848) e il (mancato) rapimento di Lucia, narrato nel capitolo VIII.</note>
            <note xml:id="Bricchi_cap10-n18" type="comm" target="quarantana/cap10.xml#c10_10018"><ref rend="bold">d'istanza</ref>:  richiesta;</note>
            <note xml:id="Bricchi_cap10-n19" type="comm" target="quarantana/cap10.xml#c10_10048"><ref rend="bold">fragranze</ref>:  profumi:</note>
            <note xml:id="Bricchi_cap10-n20" type="comm" target="quarantana/cap10.xml#c10_10065"><ref rend="bold">timido</ref>:  pieno di riguardo;</note>
            <note xml:id="Bricchi_cap10-n21" type="comm" target="quarantana/cap10.xml#c10_10085" targetEnd="quarantana/cap10.xml#c10_10086"><ref rend="bold">si guarda</ref>:  si difende;</note>
            <note xml:id="Bricchi_cap10-n22" type="comm" target="quarantana/cap10.xml#c10_10161"><ref rend="bold">rincorare</ref>:  consolare, rianimare</note>
            <note xml:id="Bricchi_cap10-n23" type="comm" target="quarantana/cap10.xml#c10_10235"><ref rend="bold">frizzavano</ref>:  pungevano, bruciavano</note>
            <note xml:id="Bricchi_cap10-n24" type="comm" target="quarantana/cap10.xml#c10_10263"><ref rend="bold">secolo</ref>:  mondo, vita laica.</note>
            <note xml:id="Bricchi_cap10-n25" type="comm" target="quarantana/cap10.xml#c10_10391"><ref rend="bold">incontanente</ref>:  subito;</note>
            <note xml:id="Bricchi_cap10-n26" type="comm" target="quarantana/cap10.xml#c10_10608"><ref rend="bold">prescriveva</ref>:  suggeriva, imponeva;</note>
            <note xml:id="Bricchi_cap10-n27" type="comm" target="quarantana/cap10.xml#c10_10650"><ref rend="bold">risoluta</ref>:  decisa;</note>
            <note xml:id="Bricchi_cap10-n28" type="comm" target="quarantana/cap10.xml#c10_10657" targetEnd="quarantana/cap10.xml#c10_10659"><ref rend="bold">A questo passo</ref>:  a questo punto;</note>
            <note xml:id="Bricchi_cap10-n29" type="comm" target="quarantana/cap10.xml#c10_10679"><ref rend="bold">francamente</ref>:  chiaramente;</note>
            <note xml:id="Bricchi_cap10-n30" type="comm" target="quarantana/cap10.xml#c10_10721" targetEnd="quarantana/cap10.xml#c10_10722"><ref rend="bold">si diffuse</ref>:  si dilungò;</note>
            <note xml:id="Bricchi_cap10-n31" type="comm" target="quarantana/cap10.xml#c10_10739"><ref rend="bold">distinzioni</ref>:  privilegi.</note>
            <note xml:id="Bricchi_cap10-n32" type="comm" target="quarantana/cap10.xml#c10_10952"><ref rend="bold">concertarono</ref>:  stabilirono;</note>
            <note xml:id="Bricchi_cap10-n33" type="comm" target="quarantana/cap10.xml#c10_11014"><ref rend="bold">macchina</ref>:  ingranaggio;</note>
            <note xml:id="Bricchi_cap10-n34" type="comm" target="quarantana/cap10.xml#c10_11043"><ref rend="bold">gabinetto</ref>:  stanza da toilette;</note>
            <note xml:id="Bricchi_cap10-n35" type="comm" target="quarantana/cap10.xml#c10_11115"><ref rend="bold">spiegata</ref>:  manifestata.</note>
            <note xml:id="Bricchi_cap10-n36" type="comm" target="quarantana/cap10.xml#c10_11182"><ref rend="bold">trottata</ref>:  passeggiata in carrozza;</note>
            <note xml:id="Bricchi_cap10-n37" type="comm" target="quarantana/cap10.xml#c10_11229"><ref rend="bold">ricrearsi</ref>:  riposarsi;</note>
            <note xml:id="Bricchi_cap10-n38" type="comm" target="quarantana/cap10.xml#c10_11241" targetEnd="quarantana/cap10.xml#c10_11243"><ref rend="bold">portava la convenienza</ref>:  era richiesto dalle regole di comportamento.</note>
            <note xml:id="Bricchi_cap10-n39" type="comm" target="quarantana/cap10.xml#c10_11302"><ref rend="bold">dirittona</ref>:  furba;</note>
            <note xml:id="Bricchi_cap10-n40" type="comm" target="quarantana/cap10.xml#c10_11410"><ref rend="bold">sapore</ref>:  gusto, compiacimento.</note>
            <note xml:id="Bricchi_cap10-n41" type="comm" target="quarantana/cap10.xml#c10_11493"><ref rend="bold">portata</ref>:  comportata;</note>
            <note xml:id="Bricchi_cap10-n42" type="comm" target="quarantana/cap10.xml#c10_11502"><ref rend="bold">impicciata</ref>:  impacciata, goffa;</note>
            <note xml:id="Bricchi_cap10-n43" type="comm" target="quarantana/cap10.xml#c10_11530"><ref rend="bold">contristata</ref>:  afflitta;</note>
            <note xml:id="Bricchi_cap10-n44" type="comm" target="quarantana/cap10.xml#c10_11538"><ref rend="bold">gonfiata</ref>:  lusingata;</note>
            <note xml:id="Bricchi_cap10-n45" type="comm" target="quarantana/cap10.xml#c10_11572"><ref rend="bold">dell'auge</ref>:  situazione favorevole;</note>
            <note xml:id="Bricchi_cap10-n46" type="comm" target="quarantana/cap10.xml#c10_11681"><ref rend="bold">sugo</ref>:  gusto;</note>
            <note xml:id="Bricchi_cap10-n47" type="comm" target="quarantana/cap10.xml#c10_11782"><ref rend="bold">compiacenze</ref>:  soddisfazioni;</note>
            <note xml:id="Bricchi_cap10-n48" type="comm" target="quarantana/cap10.xml#c10_11809"><ref rend="bold">succiarsi</ref>:  sopportarsi.</note>
            <note xml:id="Bricchi_cap10-n49" type="comm" target="quarantana/cap10.xml#c10_12016"><ref rend="bold">all'ordine</ref>:  pronto;</note>
            <note xml:id="Bricchi_cap10-n50" type="comm" target="quarantana/cap10.xml#c10_12069"><ref rend="bold">naturale</ref>:  carattere;</note>
            <note xml:id="Bricchi_cap10-n51" type="comm" target="quarantana/cap10.xml#c10_12190"><ref rend="bold">chicchera</ref>:  tazzina:</note>
            <note xml:id="Bricchi_cap10-n52" type="comm" target="quarantana/cap10.xml#c10_12214" targetEnd="quarantana/cap10.xml#c10_12215"><ref rend="bold">ch'era attaccato</ref>:  i cavalli erano attaccati alla carrozza,</note>
            <note xml:id="Bricchi_cap10-n53" type="comm" target="quarantana/cap10.xml#c10_12317"><ref rend="bold">finezze</ref>:  riguardi, cortesie.</note>
            <note xml:id="Bricchi_cap10-n54" type="comm" target="quarantana/cap10.xml#c10_12330"><ref rend="bold">sciolto</ref>:  disinvolto:</note>
            <note xml:id="Bricchi_cap10-n55" type="comm" target="quarantana/cap10.xml#c10_12337" targetEnd="quarantana/cap10.xml#c10_12338"><ref rend="bold">v'hanno imboccata</ref>:  vi hanno suggerito cosa dire;</note>
            <note xml:id="Bricchi_cap10-n56" type="comm" target="quarantana/cap10.xml#c10_12368"><ref rend="bold">contrita</ref>:  pentita;</note>
            <note xml:id="Bricchi_cap10-n57" type="comm" target="quarantana/cap10.xml#c10_12382"><ref rend="bold">manierosa</ref>:  cortese;</note>
            <note xml:id="Bricchi_cap10-n58" type="comm" target="quarantana/cap10.xml#c10_12507" targetEnd="quarantana/cap10.xml#c10_12508"><ref rend="bold">di passo</ref>:  a passo lento;</note>
            <note xml:id="Bricchi_cap10-n59" type="comm" target="quarantana/cap10.xml#c10_12548"><ref rend="bold">ale</ref>:  ali:</note>
            <note xml:id="Bricchi_cap10-n60" type="comm" target="quarantana/cap10.xml#c10_12595"><ref rend="bold">lasciar</ref>:  evitare.</note>
            <note xml:id="Bricchi_cap10-n61" type="comm" target="quarantana/cap10.xml#c10_12687"><ref rend="bold">destre</ref>:  agili;</note>
            <note xml:id="Bricchi_cap10-n62" type="comm" target="quarantana/cap10.xml#c10_12709"><ref rend="bold">pertugio</ref>:  spazio;</note>
            <note xml:id="Bricchi_cap10-n63" type="comm" target="quarantana/cap10.xml#c10_12790"><ref rend="bold">irrevocabilmente</ref>:  senza rimedio;</note>
            <note xml:id="Bricchi_cap10-n64" type="comm" target="quarantana/cap10.xml#c10_12898"><ref rend="bold">minaccevole</ref>:  minacciosa;</note>
            <note xml:id="Bricchi_cap10-n65" type="comm" target="quarantana/cap10.xml#c10_13012"><ref rend="bold">consolazione</ref>:  piacere, letizia;</note>
            <note xml:id="Bricchi_cap10-n66" type="comm" target="quarantana/cap10.xml#c10_13030"><ref rend="bold">guantiere</ref>:  vassoi;</note>
            <note xml:id="Bricchi_cap10-n67" type="comm" target="quarantana/cap10.xml#c10_13047"><ref rend="bold">facevano</ref>:  facevano a gara.</note>
            <note xml:id="Bricchi_cap10-n68" type="comm" target="quarantana/cap10.xml#c10_13170"><ref rend="bold">Barattate</ref>:  scambiate:</note>
            <note xml:id="Bricchi_cap10-n69" type="comm" target="quarantana/cap10.xml#c10_13354"><ref rend="bold">vestigio</ref>:  segno.</note>
            <note xml:id="Bricchi_cap10-n70" type="comm" target="quarantana/cap10.xml#c10_13438"><ref rend="bold">l'entratura</ref>:  ingresso;</note>
            <note xml:id="Bricchi_cap10-n71" type="comm" target="quarantana/cap10.xml#c10_13453"><ref rend="bold">conversazioni</ref>:  salotti;</note>
            <note xml:id="Bricchi_cap10-n72" type="comm" target="quarantana/cap10.xml#c10_13512"><ref rend="bold">capitolo</ref>:  assemblea generale delle monache;</note>
            <note xml:id="Bricchi_cap10-n73" type="comm" target="quarantana/cap10.xml#c10_13626"><ref rend="bold">tenersi</ref>:  considerarsi;</note>
            <note xml:id="Bricchi_cap10-n74" type="comm" target="quarantana/cap10.xml#c10_13651"><ref rend="bold">apparato</ref>:  solennità;</note>
            <note xml:id="Bricchi_cap10-n75" type="comm" target="quarantana/cap10.xml#c10_13666"><ref rend="bold">leziosaggine</ref>:  affettazione, vezzo,</note>
            <note xml:id="Bricchi_cap10-n76" type="comm" target="quarantana/cap10.xml#c10_13714"><ref rend="bold">contraffanno</ref>:  imitano;</note>
            <note xml:id="Bricchi_cap10-n77" type="comm" target="quarantana/cap10.xml#c10_13737" targetEnd="quarantana/cap10.xml#c10_13739"><ref rend="bold">giocator di bussolotti</ref>:  prestigiatore.</note>
            <note xml:id="Bricchi_cap10-n78" type="comm" target="quarantana/cap10.xml#c10_13979"><ref rend="bold">titubate</ref>:  esitate;</note>
            <note xml:id="Bricchi_cap10-n79" type="comm" target="quarantana/cap10.xml#c10_13990"><ref rend="bold">un'uggia</ref>:  fastidio;</note>
            <note xml:id="Bricchi_cap10-n80" type="comm" target="quarantana/cap10.xml#c10_14024" targetEnd="quarantana/cap10.xml#c10_14025"><ref rend="bold">a repentaglio</ref>:  in periccolo;</note>
            <note xml:id="Bricchi_cap10-n81" type="comm" target="quarantana/cap10.xml#c10_14044"><ref rend="bold">precipitato</ref>:  affrettato.</note>
            <note xml:id="Bricchi_cap10-n82" type="comm" target="quarantana/cap10.xml#c10_14318"><ref rend="bold">proteste</ref>:  dichiarazioni;</note>
            <note xml:id="Bricchi_cap10-n83" type="comm" target="quarantana/cap10.xml#c10_14401" targetEnd="quarantana/cap10.xml#c10_14402"><ref rend="bold">Si contenti</ref>:  permetta;</note>
            <note xml:id="Bricchi_cap10-n84" type="comm" target="quarantana/cap10.xml#c10_14041"><ref rend="bold">risoluzione</ref>:  decisione;</note>
            <note xml:id="Bricchi_cap10-n85" type="comm" target="quarantana/cap10.xml#c10_14558" targetEnd="quarantana/cap10.xml#c10_14560"><ref rend="bold">di mio genio</ref>:  di mia volontà.</note>
            <note xml:id="Bricchi_cap10-n86" type="comm" target="quarantana/cap10.xml#c10_14652"><ref rend="bold">disgusto</ref>:  delusione;</note>
            <note xml:id="Bricchi_cap10-n87" type="comm" target="quarantana/cap10.xml#c10_14660"><ref rend="bold">cagione</ref>:  motivo;</note>
            <note xml:id="Bricchi_cap10-n88" type="comm" target="quarantana/cap10.xml#c10_14720"><ref rend="bold">determinata</ref>:  decisa;</note>
            <note xml:id="Bricchi_cap10-n89" type="comm" target="quarantana/cap10.xml#c10_14737"><ref rend="bold">grave</ref>:  serio;</note>
            <note xml:id="Bricchi_cap10-n90" type="comm" target="quarantana/cap10.xml#c10_14859"><ref rend="bold">conformi</ref>:  adeguate;</note>
            <note xml:id="Bricchi_cap10-n91" type="comm" target="quarantana/cap10.xml#c10_14869"><ref rend="bold">schiettezza</ref>:  sincerità;</note>
            <note xml:id="Bricchi_cap10-n92" type="comm" target="quarantana/cap10.xml#c10_14898"><ref rend="bold">confermarla</ref>:  rafforzarla;</note>
            <note xml:id="Bricchi_cap10-n93" type="comm" target="quarantana/cap10.xml#c10_14903" targetEnd="quarantana/cap10.xml#c10_14904"><ref rend="bold">si licenziò</ref>:  si congedò.</note>
            <note xml:id="Bricchi_cap10-n94" type="comm" target="quarantana/cap10.xml#c10_14910"><ref rend="bold">s'abbatté</ref>:  s'imbatte;</note>
            <note xml:id="Bricchi_cap10-n95" type="comm" target="quarantana/cap10.xml#c10_14946"><ref rend="bold">sospensione</ref>:  incertezza, ansia;</note>
            <note xml:id="Bricchi_cap10-n96" type="comm" target="quarantana/cap10.xml#c10_14957"><ref rend="bold">gravità</ref>:  serietà, compostezza;</note>
            <note xml:id="Bricchi_cap10-n97" type="comm" target="quarantana/cap10.xml#c10_15052"><ref rend="bold">scorrere</ref>:  andare;</note>
            <note xml:id="Bricchi_cap10-n98" type="comm" target="quarantana/cap10.xml#c10_15070" targetEnd="quarantana/cap10.xml#c10_15071"><ref rend="bold">si smonterebbe</ref>:  si fermerebbe;</note>
            <note xml:id="Bricchi_cap10-n99" type="comm" target="quarantana/cap10.xml#c10_15166"><ref rend="bold">disdirsi</ref>:  contraddirsi, ritrattare quanto affermato prima;</note>
            <note xml:id="Bricchi_cap10-n100" type="comm" target="quarantana/cap10.xml#c10_15217"><ref rend="bold">saggio</ref>:  assaggio;</note>
            <note xml:id="Bricchi_cap10-n101" type="comm" target="quarantana/cap10.xml#c10_15246"><ref rend="bold">l'attestazione</ref>:  dichiarazione che Gertrude era adatta alla vita monastica;</note>
            <note xml:id="Bricchi_cap10-n102" type="comm" target="quarantana/cap10.xml#c10_15264"><ref rend="bold">concorsero</ref>:  affluirono;</note>
            <note xml:id="Bricchi_cap10-n103" type="comm" target="quarantana/cap10.xml#c10_15337"><ref rend="bold">professione</ref>:  pronunzia del voti solenni.</note>
            <note xml:id="Bricchi_cap10-n104" type="comm" target="quarantana/cap10.xml#c10_15388"><ref rend="bold">congiuntura</ref>:  situazione;</note>
            <note xml:id="Bricchi_cap10-n105" type="comm" target="quarantana/cap10.xml#c10_15569"><ref rend="bold">l'abborrimento</ref>:  odio, disgusto;</note>
            <note xml:id="Bricchi_cap10-n106" type="comm" target="quarantana/cap10.xml#c10_15639"><ref rend="bold">deplorava</ref>:  commiserava.</note>
            <note xml:id="Bricchi_cap10-n107" type="comm" target="quarantana/cap10.xml#c10_15675" targetEnd="quarantana/cap10.xml#c10_15678"><ref rend="bold">avevan tenuto di mano</ref>:  erano state complici;</note>
            <note xml:id="Bricchi_cap10-n108" type="comm" target="quarantana/cap10.xml#c10_15688"><ref rend="bold">l'arti</ref>:  artifici;</note>
            <note xml:id="Bricchi_cap10-n109" type="comm" target="quarantana/cap10.xml#c10_15744"><ref rend="bold">sofferto</ref>:  tollerato;</note>
            <note xml:id="Bricchi_cap10-n110" type="comm" target="quarantana/cap10.xml#c10_15758"><ref rend="bold">rumore</ref>:  proteste, lamentele;</note>
            <note xml:id="Bricchi_cap10-n111" type="comm" target="quarantana/cap10.xml#c10_15454"><ref rend="bold">propensione</ref>:  simpatia;</note>
            <note xml:id="Bricchi_cap10-n112" type="comm" target="quarantana/cap10.xml#c10_15861"><ref rend="bold">bisbetica</ref>:  bizzarra, stravagante;</note>
            <note xml:id="Bricchi_cap10-n113" type="comm" target="quarantana/cap10.xml#c10_15873"><ref rend="bold">pinzochere</ref>:  bigotte, bacchettone:</note>
            <note xml:id="Bricchi_cap10-n114" type="comm" target="quarantana/cap10.xml#c10_15898"><ref rend="bold">bossolo</ref>:  contenitore dove si deponevano i voti per l'accettazione delle novizie (palle bianche per il parere positivo, nere per il negativo);</note>
            <note xml:id="Bricchi_cap10-n115" type="comm" target="quarantana/cap10.xml#c10_15933"><ref rend="bold">spuntar</ref>:  averla vinta;</note>
            <note xml:id="Bricchi_cap10-n116" type="comm" target="quarantana/cap10.xml#c10_16097" targetEnd="quarantana/cap10.xml#c10_16098"><ref rend="bold">teneva sotto</ref>:  sottometteva:</note>
            <note xml:id="Bricchi_cap10-n117" type="comm" target="quarantana/cap10.xml#c10_16100"><ref rend="bold">bistrattava</ref>:  maltrattava.</note>
            <note xml:id="Bricchi_cap10-n118" type="comm" target="quarantana/cap10.xml#c10_16123"><ref rend="bold">gridava</ref>:  rimproverava;</note>
            <note xml:id="Bricchi_cap10-n119" type="comm" target="quarantana/cap10.xml#c10_16136"><ref rend="bold">indiscreta</ref>:  esigente, priva di moderazione;</note>
            <note xml:id="Bricchi_cap10-n120" type="comm" target="quarantana/cap10.xml#c10_16163"><ref rend="bold">clamorosa</ref>:  rumorosa;</note>
            <note xml:id="Bricchi_cap10-n121" type="comm" target="quarantana/cap10.xml#c10_16205"><ref rend="bold">cicalìo</ref>:  chiacchierio;</note>
            <note xml:id="Bricchi_cap10-n122" type="comm" target="quarantana/cap10.xml#c10_16221"><ref rend="bold">contraffaceva</ref>:  imitava;</note>
            <note xml:id="Bricchi_cap10-n123" type="comm" target="quarantana/cap10.xml#c10_16289"><ref rend="bold">quartiere</ref>:  appartamento.</note>
            <note xml:id="Bricchi_cap10-n124" type="comm" target="quarantana/cap10.xml#c10_16396"><ref rend="bold">schietta</ref>:  sincera,</note>
            <note xml:id="Bricchi_cap10-n125" type="comm" target="quarantana/cap10.xml#c10_16433"><ref rend="bold">mesceva</ref>:  serviva, offriva;</note>
            <note xml:id="Bricchi_cap10-n126" type="comm" target="quarantana/cap10.xml#c10_16506"><ref rend="bold">magagne</ref>:  difetti;</note>
            <note xml:id="Bricchi_cap10-n127" type="comm" target="quarantana/cap10.xml#c10_16622" targetEnd="quarantana/cap10.xml#c10_16624"><ref rend="bold">venuta a parole</ref>:  avendo litigato;</note>
            <note xml:id="Bricchi_cap10-n128" type="comm" target="quarantana/cap10.xml#c10_16650"><ref rend="bold">sofferto</ref>:  sopportato.</note>
            <note xml:id="Bricchi_cap10-n129" type="comm" target="quarantana/cap10.xml#c10_16706"><ref rend="bold">ufizi</ref>:  doveri, compiti;</note>
            <note xml:id="Bricchi_cap10-n130" type="comm" target="quarantana/cap10.xml#c10_16774"><ref rend="bold">sfrattata</ref>:  scappata;</note>
            <note xml:id="Bricchi_cap10-n131" type="comm" target="quarantana/cap10.xml#c10_16925"><ref rend="bold">rimestar</ref>:  riprendere ricordare;</note>
            <note xml:id="Bricchi_cap10-n132" type="comm" target="quarantana/cap10.xml#c10_17030"><ref rend="bold">fantastico</ref>:  immaginario;</note>
            <note xml:id="Bricchi_cap10-n133" type="comm" target="quarantana/cap10.xml#c10_17041"><ref rend="bold">pertinacia</ref>:  tenacia, ostinazione;</note>
            <note xml:id="Bricchi_cap10-n134" type="comm" target="quarantana/cap10.xml#c10_17096"><ref rend="bold">intrepidezza</ref>:  temerarietà.</note>
            <note xml:id="Bricchi_cap10-n135" type="comm" target="quarantana/cap10.xml#c10_17191"><ref rend="bold">s'avanzava</ref>:  sì spingeva;</note>
            <note xml:id="Bricchi_cap10-n136" type="comm" target="quarantana/cap10.xml#c10_17210"><ref rend="bold">svagamenti</ref>:  fantasie;</note>
            <note xml:id="Bricchi_cap10-n137" type="comm" target="quarantana/cap10.xml#c10_17320" targetEnd="quarantana/cap10.xml#c10_17321"><ref rend="bold">far vista</ref>:  far finta:</note>
            <note xml:id="Bricchi_cap10-n138" type="comm" target="quarantana/cap10.xml#c10_17335" targetEnd="quarantana/cap10.xml#c10_17337"><ref rend="bold">dato sulla voce</ref>:  zittito;</note>
            <note xml:id="Bricchi_cap10-n139" type="comm" target="quarantana/cap10.xml#c10_17346" targetEnd="quarantana/cap10.xml#c10_17351"><ref rend="bold">non me ne son fatta caso</ref>:  non ci ho badato;</note>
            <note xml:id="Bricchi_cap10-n140" type="comm" target="quarantana/cap10.xml#c10_17402"><ref rend="bold">d'obbligare</ref>:  guadagnarsi la riconoscenza;</note>
            <note xml:id="Bricchi_cap10-n141" type="comm" target="quarantana/cap10.xml#c10_17414"><ref rend="bold">concetto</ref>:  reputazione;</note>
            <note xml:id="Bricchi_cap10-n142" type="comm" target="quarantana/cap10.xml#c10_17545"><ref rend="bold">picca</ref>:  puntiglio.</note>
          </div>
    </body>
  </text>
</TEI>
