INTRODUZIONE
1 L’Historia: ‘La storia' (lat.). Così come altri grandi scrittori che lo precedettero (dall’Ariosto al Cervantes e a Walter Scott), il M., fingendo di aver ritrovato il manoscritto di un anonimo del XVII secolo, ci restituisce uno straordinario esempio di prosa secentesca, ricorrendo a un gran numero di figure retoriche (iperboli e metafore in specie) caratteri distintivi dello stile ampolloso e ipocritamente celebrativo del tempo, qui fatto oggetto di profonda e sapiente ironia. La ridondanza barocca di quella scrittura si riflette altresì, oltre che nel lessico e nella sintassi, nella grafia stessa che presenta forme antiquate e latineggiami come l’uso della h etimologica (Historia), la frequenza dei raddoppiamenti consonantici (definire) e delle maiuscole (Historia, Tempo, Campioni), l’adozione della u intervocalica in luogo della v (cadaueri, solleuarsi). «Sicché questa pagina, considerata in confronto con l’intero romanzo, appare come il preludio a lumi di bengala di una azione che poi si svolge a lumi spenti. C’è già in essa tutto lo spirito così del M. storico come del M. scrittore, diffidente delle grandezze mondane e dei suoni della retorica, e perciò antispagnolesco poeta di un’epoca spagnolesca: espresse» non in un tono ragionativo, che sarebbe stato pedantesco come introduzione ad un'opera di poesia, ma in un tono artistico che dà come un ritratto ironico di questo scrittore il quale si accinge a rompere con il suo racconto una venerata tradizione aulica di prosa e di storia» (Momigliano).
2 Ma gl’illustri... di Palme e d’Allori: ‘Ma gli illustri storici che conquistano un gran numero di premi e vittorie (Palme e Allori)'.
3 imbalsamando: fissando nelle loro pagine (tramandando il ricordo di fatti memorabili).
4 Prencipi e Potentati: ‘Principi e stati sovrani’.
5 trapontando: ‘trapuntando’, cioè ricamando e quindi, fuor di metafora, ‘esprimendosi con finezza’.
6 Attioni: ‘azioni’ (dal lat. actiones).
7 maneggj: ‘intrighi’, ‘affari poco chiari'.
8 Oricalchi: le trombe di guerra. In realtà, il lat. oricalchum è una lega di zinco e rame di consistenza e colore assai vicina all’ottone.
9 capitorno... affare: ‘capitarono a persone dedite ad attività manuali e di modesta condizione’.
10 schietta e genuinamente: coerente con il tono latineggiarne dell’intero brano, il M. intende attribuire la desinenza avverbiale in -mente anche all’aggettivo schietta.
11 Nel Discorso sopra alcuni punti della storia longobardica in Italia il M. aveva scritto: «I cronisti del medioevo raccontano per lo più i soli avvenimenti principali e straordinari, e fanno la storia del solo popolo conquistatore, e qualche volta dei stili re e dei personaggi primari di quel popolo» cosicché «un’immensa moltitudine d’uomini, una serie di generazioni che passa sulla terra, sulla sua terra, inosservata, senza lasciarci traccia, è un triste ma importante fenomeno».
12 angusto Teatro: ‘spazio, orizzonte breve, decisamente limitato'. Quella del Teatro è metafora tipica della poetica barocca che, in questo caso, immediatamente genera le successive: Traggedie. Scene, intermezzi: il M. allude sia al fatto che l'azione del romanzo si svolge tutta in Lombardia (Lecco, Monza. Milano, Bergamo) e in un breve lembo del territorio della Serenissima, sia poi all'umile condizione sociale dei protagonisti.
13 amparo: ‘protezione’, ‘tutela’; pour cause viene adottato un termine di derivazione spagnola.
14 Re Cattolico: è questo il titolo distintivo assegnato dal Papa ai sovrani spagnoli in ricordo della strenua lotta da essi sostenuta contro gli arabi e contro i protestanti. Il Ducato di Milano era stato annesse» alla corona di Spagna già nel 1535 e, al tempo in cui si colloca la vicenda del romanzo (1628-1630), il re di Spagna era Filippo IV (1605-1665). Salito al trono nel 1621, di lui è detto subito dopo «che è quel
Sole che mai tramonta» richiamando in tal modo la celebre affermazione di Carlo V secondo il quale sui domini della Spagna (comprendenti oltre alla penisola iberica e i territori in Italia e nelle Fiandre le colonie americane) il sole non tramontava mai da quanto si estendevano nell'orbe terracqueo.
15 l’Heroe... le sue parti: ‘un eroe di nobile stirpe che temporaneamente («pro tempore») esercita il potere in sua vece’; si tratta del governatore di Milano il quale dal 1626 al 1629 fu don Gonzalo Fernàndez de Cordoba; su questo personaggio si legga l’ampio saggio di F. Nicolini, Una vittima storica di Alessandro Manzoni: Don Gonzalo Fernàndez de Còrdoba in Id., Arte e storia nei Promessi sposi, Milano, Longanesi, 1958, pp. 83-263.
16 gl’Amplissimi Senatori... Cielo: come si vede, l’anonimo scrittore presenta l'assetto istituzionale del potere spagnolo come un Cielo tolemaico, laddove nel Sole che mai tramonta è raffigurato il sovrano, mentre il governatore di Milano è considerato Luna giamai calante, in quanto riflette la luce del re; e ancora i senatori sono rappresentati come Stelle fisse, vale a dire nominati a vita e considerati inamovibili, al contrario degli Spettabili Magistrati i quali, come erranti Pianeti, potevano essere trasferiti da una sede all’altra.
17 sevitie: ‘tormenti’, ‘crudeltà’.
18 altra causale... emolumenti: «se con magistrati così vigili e attivi (occhi d’Argo e braccia di Briareo, nientemeno!) le cose tuttavia vanno male, vuol dire che è proprio colpa del diavolo, dice l’Anonimo adulatore. L’ironia del M. è molto sottile poiché colpisce ad un tempo e la goffa adulazione del presunto Anonimo e l’inettitudine dei magistrati e dei principi che l'Anonimo incensava» (Provenzal). Per gli antichi Argo era un mostro dai cento occhi poi sconfitto da Ermes; mentre Briareo era un gigante dalle cento braccia, che aveva partecipato alla regressione capeggiata da Zeus a seguito della rivolta dei Titani.
19 Per locché: 'per la qual cosa'.
20 con rendersi tributario delle Parche: una ricercata allusione alla morte, per la quale si paga il proprio tributo alle Parche che nella mitologia classica sono le tre dee (Cloto, Làchesi, Àtropo) che presiedono al destino degli uomini svolgendo il filo della vita di ognuno.
21 generalità: 'in generale', senza precisare i luoghi esatti.
22 defformità: 'bruttezza'.
23 Filosofia... accidenti: i nomi sono puri purissimi accidenti, cioè cose contingenti, non essenziali, l'opposto dunque della sostanza che è invece l'essenza, tutto ciò secondo la terminologia della Filosofia aristotelica e poi scolastica cui l'anonimo estensore di questa pagina, da buon letterato seicentesco, si richiamava acriticamente. Il Manzoni in concreto intende affermare che se i fatti sono l'essenziale della narrazione, i nomi dei personaggi e dei luoghi non lo sono altrettanto, e ciò non sminuisce affatto l'importanza e la bellezza del romanzo. Più avanti, nel cap. XXXVII, lo scrittore riprenderà i termini della questione a proposito della valutazione del contagio della peste da parte di Don Ferrante: «In rerum natura - diceva - non ci son che due generi di cose: sostanze e accidenti; e se io provo che il contagio non può esser né l'uno né l'altro, avrò provato che non esiste».
24 dilavato e graffiato: 'scolorito e scarabocchiato'.
25 quella grandine di concettini e di figure: 'quell'uso esagerato di concetti sottili e lambiccati e di figure retoriche'.
26 la sua virtù: 'le sue capacità', 'la sua bravura di scrittore'.
27 dozzinale: 'ordinario', 'mediocre'.
28 Idiotismi lombardi a iosa: 'locuzioni, non esplicitamente dialettali ma ricalcate sul dialetto lombardo, in abbondanza’.
29 eleganza spagnola: detto con ironia: 'qualche espressione ricercata in lingua o in stile spagnolo'.
30 d'eccitar meraviglia: rappresenta lo scopo e l'ideale di tutta l'estetica del secolo XVII; è restato proverbiale a questo riguardo il verso del Marino «È del poeta il fin la maraviglia».
31 rettorica discreta: essendo la retorica l'arte di ben parlare e di esprimersi con appropriatezza, la discrezione rappresenta in questo caso il necessario additivo del buon gusto e della misura, nel senso che l'abilità dell'eloquio non deve mai tradursi in smodata ricerca di effetti e di enfasi declamatoria.
32 affettato: 'artificioso', 'innaturale'.
33 solecismi pedestri: 'sgrammaticature triviali'.
34 in questo paese: in Lombardia. Nel resto d'Italia la censura verso la letteratura seicentesca poteva talvolta essere meno severa, si pensi solo al caso di uno scrittore straordinario come Galileo.
35 ammaliziati: ‘smaliziati', 'scaltriti'.
36 mi sapeva male: 'mi dispiaceva'.
37 rifarne la dicitura: 'mutarne la forma, la scrittura'.
38 abbiam voluto... quel tempo: è rimasta proverbiale l'accuratezza di una preventiva ricognizione storico-documentale cui il M. si applicava prima della composizione di ogni sua opera; qui in particolare si allude a una serie di opere della migliore storiografia secentesca, dal Ripamonti delle Historiae Patriae (1641-3) al Ragguaglio di Alessandro Tadino sulla gran peste contagiosa, venefica et malefica seguita nella città di Milano (1648), alle Gride del tempo e fino alla Storia di Milano (1783-98) di Pietro Verri.
39 più forti: ‘più gravi’, e quindi ‘oggetto della nostra riprovazione’. È già qui un primo avvisti dell’atteggiamento di severa denuncia, tenuto dallo scrittore nel corso del romanzo, delle storture e delle ingiustizie presenti nella società secentesca.
40 fede: ‘credibilità’.
41 Qui sta il punto: ‘qui sta il problema' ed è il problema centrale di tutta l’operazione manzoniana intorno al romanzo, il problema della lingua (la dicitura) al quale per tutta la vita lo scrittore cercherà di dare una risposta adeguata alla sua straordinaria complessità.
42 rendere uno stretto conto: ‘dare ragione', ‘spiegare’.
43 una regola di fatto e di diritto: è questa un'espressione tipica del linguaggio giuridico (cosi come il precedente obbligazione che vale per ‘obbligo’) e significa ‘valida nella pratica cosi come secondo le norme di legge’.
44 una risposta trionfante... mutano: è detto con leggera autoironia, trattandosi di argomento che coinvolge la persona stessa dello scrittore, che altrimenti rischierebbe di apparire vanitoso: la risposta dunque non potè esser mai stata apertamente chiarificatrice (trionfante), ma semmai fu tanto abile da cambiare i termini della questione.
45 venivano a fare un libro: e infatti il M. volle mettere assieme tutte le sue riflessioni in fatto di lingua e di stile in un volume purtroppo incompiuto, il Sentir messa (1836).
46 Una volta «spogliata dalle metafore ampollose la prosa vorrebbe dire questo: “La storia eterna i fatti
umani, ma gli storici si fermano a raccontare soltanto
le imprese dei principi e dei potenti, lo non ho così 
grandi capacità e mi limiterò allora a narrare una storia di poveri artigiani. Si tratta invero di una storia
piena di casi tristi e di vere tragedie, ed è strano che 
siano avvenuti in un momento così felice per il genere 
umano, mentre governavano nel mondo re, principi,
senatori così solleciti del pubblico bene: deve evidentemente trattarsi di un’influenza maligna del diavolo! 
Ho taciuto talvolta i nomi di alcuni personaggi e di alcuni luoghi ma chi si intende un po’ di filosofia sa che 
i nomi sono dei purissimi accidenti, e deve riconoscere
che quanto alla sostanza non manca nulla”» (Russo).

CAPITOLO I

1 Quel ramo del lago di Como: sul brano di apertura
del romanzo, celeberrimo e impresso ormai nella
memoria collettiva degli italiani, sono stati avanzati
innumerevoli commenti e chiose di ogni genere. È innegabile che la descrizione risenta di un moto di affettuosa rievocazione di un luogo a lungo familiare per il M. che nella tenuta patema del Galeotto presso Pescarenico, e quindi nel territorio di
Lecco fra le Alpi Orobie e le colline della Brianza,
trascorse gran parte della propria infanzia e prima adolescenza. Ed è proprio la scelta di un aggettivo
determinativo (.Quel ramo... ) a segnalare al lettore
fin dall’inizio, quasi con un cenno confidenziale che
sembra additare un punto precise) di quel paesaggio, la prossimità affettiva al vissuto di chi sta narrando. Si tratta dunque di uno spazio reale quello che appunto diventerà il teatro di gran parte dell'azione del romanzo e qui descritto con una puntualità a tratti analitica che ha fatto arricciare il naso a più di un lettore, e anche ad alcuno fra i più qualificati critici novecenteschi, il Russo in primis, mentre altri, il Momigliano, plaudendo, ha parlato di «assaporata lentezza da idillio». Ma fu proprio il M.. nella prima redazione dello stesso capitolo e quindi nel Fermo e Lucia (cap. I, I), a rilasciare una sorta di attestato volto a legittimare questa sua naturale disposizione a celebrare un paesaggio a lui particolarmente familiare: «La giacitura della riviera, i contorni, e le viste lontane, tutto concorre a renderlo un paese che chiamerei uno dei più belli del mondo, se avendovi
passata una gran parte della infanzia e della puerizia, e le vacanze autunnali della prima giovinezza, non riflettessi che è impossibile dare un giudizio spassionato dei paesi a cui sono associate le memorie di quegli anni».
2 seni: ‘insenature’.
3 costiera: è il tratto di costa degradante dal monte alla riva del lago.
4 tre grossi torrenti: sono il Galdone, il Gerenzone e il Bione.
5 Resegone: del monte, che per il popolo di Milano è presenza familiare all’orizzonte, riportiamo la definizione tratta dal Vocabolario milanese-italiano di Francesco Cherubini (Milano. 1814), uno dei repertori lessicali compulsati più frequentemente dal M.: «Resegon: segone, sega grande. Noi trasportiamo la parola Resegon a denotare certa catena di monti che soprastanno al lago di Lecco, e che per le loro molte punte presentano in complesso la figura d’una gran sega».
6 non lo discema... tal contrassegno: ‘non lo distingua immediatamente per quella sua caratteristica'; ‘con quel semplice indizio’ (Petrocchi).
7 giogaia: 'catena di monti’.
8 in erte e in ispianate: ‘in forti pendenze e zone pianeggianti'.
9 campi... casali: ‘campi e vigneti cosparsi di borghi o paesi (terre), villaggi (ville) cascinali (casali)'.
10 al giorno d’oggi: sembra quasi che il M. intenda, programmaticamente, rendere edotto il lettore circa
l'ampiezza temporale che separa il momento della scrittura e della conseguente lettura (al giorno d’oggi) rispetto a quello retrospettivo, il 1628, della storia posta al centro del romanzo, come è detto subito dopo (Ai tempi in cui accaddero i fatti che prendiamo a raccontare).
11 castello: ‘una fortezza’ e dunque un presidio armato.
12 soldati spagnoli: è la primissima immagine che rimanda alla presenza di un esercito di occupazione e dunque alia dominazione straniera del Ducato di Milano che faceva parte della corona di Spagna a partire dal 1535.
13 insegnavan... vendemmia: un primo esempio di investimento ironico attraverso la figura retorica dell’antifrasi (dire l’esatto opposto di ciò che si vuole affermare; cfr. qui accarezzavan che in realtà sta per ‘bastonavano’). Si trova riscontro alle azioni persecutorie qui denunciate eufemisticamente in alcuni documenti del tempo, come ad esempio nella Istruzione inviata alla corte di Spagna nel 1627 da parte del Consiglio generale della città di Milano, laddove vengono stigmatizzati «i malissimi trattamenti di bastonate, le ingiurie gravissime nella robba, nella vita, nell’honore da questi vassalli sostenute, gli eccessi e misfatti, le rapine e concussioni, le donne stuprate, le vergini violate, saccheggiamenti, le depredazioni, gl’incendi, le barbare crudeltà da così licentiosa soldatesca pubblicamente commesse senza castigo né dimostrazione alcuna. A segno che dagl’istessi nemici poco peggio si poteva temere». È chiara l’allusione ai soprusi e alle violenze patite dai contemporanei dello scrittore per l’occupazione austriaca della Lombardia e del Veneto; cfr. S.
Marche. Il Vicario di Provvisione dei “promessi Sposi”, Milano, Hoepli, 1932.
14 tuttavia: ‘tuttora’, ‘ancor oggi’.
15 prospetti: ‘prospettive’, ‘panorami’.
16 Il luogo stesso... altre vedute: si noti il passaggio, da parte di chi narra, a un atteggiamento più direttamente colloquiale (contemplate) che vorrebbe rendere ancor più partecipe il lettore al processo di osservazione ammirativa del paesaggio circostante. Peraltro è un procedimento che tende a preparare il terreno e il clima adatti all’avvio della narrazione vera e propria, in modo tale che il lettore si senta ancor più coinvolto.
17 Per una... né altrove: «l’inizio delle vicenda si inserisce sullo sfondo realistico del paesaggio attraverso il dimostrativo (una di queste) che fa da indicatore spaziale, restringendo la prospettiva e focalizzandola su Don Abbondio. A poco a poco, dentro la “carta topografica” la scrittura incomincia a definire uno spazio concreto e nella visività del paesaggio - dinamicamente avvicinato con tecnica di montaggio cinematografico - si avvia l’azione. Il personaggio porta il nome del santo protettore di Como, l’esattezza cronologica che solennemente fissa il giorno della sua passeggiata, il 7 novembre 1628, è corretto ironicamente dall’indeterminatezza in cui il narratore lascia il suo casato (il cognome) e la sua parrocchia» (Raimondi-Bottoni). Diversa la scelta in proposito nel testo del I cap. del Fermo e Lucia: «Su questa stradetta veniva lentamente dicendo l’ufizio, ed avviandosi verso casa, una bella sera d’autunno dell’anno 1628, il Curato di una di quelle terre».
18 tranquillamente: l’avverbio fa parte di un piccolo catalogo di scelte lessicali (bel bello, oziosamente, era solito) inteso preliminarmente a metter in luce uno dei caratteri costitutivi del personaggio, cioè la sua inguaribile propensione al quieto vivere, donde la sua abitudinarietà e l’ansia procuratagli dal paventare continuamente ogni più piccola minaccia portata al suo immobilistico sistema di vita. Del resto questo carattere trova riscontro in ogni gesto di Don Abbondio, dal tenere il dito al segno per non far la fatica di doverlo ritrovare, al dar di piede ai sassi che ingombrano il passo e fino a vagare con lo sguardo per poi fissarlo alla declinante luce del giorno.
19 ufizio: è l’‘ufficio divino’, un insieme di testi sacri e preghiere liturgiche contenute in un libro sacro (il breviario) che i sacerdoti e i religiosi sono tenuti a recitare ogni giorno e in determinate ore.
20 fessi: ‘fenditure’.
21 pezze di porpora: al tramonto la luce del sole, facendosi spazio attraverso le fessure del monte, disegna nel terreno lunghe e ineguali macchie di colore rossastro.
22 menava alla cura: ‘portava alla casa del curato’, cioè alla canonica, o casa parrocchiale.
23 bigiognolo: ‘grigiastro’, ‘di un azzurro scolorito’.
24 al confluente: nel punto in cui le due viottole s’incontravano per convergere (confluire) nella strada.
25 sull’omero: ‘sulla spalla’.
26 un enorme ciuffo: è questo uno dei segni distintivi
dei bravi; cfr. qui al cap. III il commento del M. a proposito dell’equivoco in cui incorre Azzecca-garbugli sul conto di Renzo: «bisogna sapere o rammentarsi che, a quel tempo, i bravi di mestiere, e i facinorosi d’ogni genere, usavan portare un lungo ciuffo, che si tiravan poi sul volto, come una visiera».
27 mustacchi: ‘baffi’: anche l’arricciatura in punta dei baffi è uno dei caratteri del costume seicentesco.
28 una gran guardia... lucenti: la coppa dell’impugnatura che sta a protezione della mano (la guardia) è lavorata come a traforo con l’intreccio di piccole piastre (lamine) di ottone lucidato (forbite e lucenti) in modo da comporre una sorta di monogramma (come in cifra). «È la prima descrizione di un costume del Seicento e nota che tutto è ostentatamente grande; una gran nappa, un enorme ciuffo, due lunghi mustacchi, ampi e gonfi calzoni, uno spadone con una gran guardia» (Provenzal).
29 bravi: «La conclusione di questo ritratto, apparentemente freddo, ha una nascosta vibrazione drammatica. Finita le lettura della scena, sentiremo che quella parola finale - bravi - è assai più che l’attacco delle due pagine storiche seguenti, il riflesso del brivido di Don Abbondio sorpreso dall’incontro» (Momigliano). ‘Bravo’ dal lat. pravus, quindi ‘malvagio’; fin dal XVI sec. a indicare il soldato mercenario e. più in generale, l’armato al soldo di un potente, il fuorilegge, il sicario, lo sgherro al servizio dei signori che ne garantivano protezione e paga.
30 squarci autentici: ‘brani storicamente incontestabili in quanto documenti d'epoca’, sono appunto le ‘grida’ cioè gli atti legislativi, gli editti emanati in materia dai governatori spagnoli. Il M. li legge ora nella Economia e statistica di Melchiorre Gioia, ora, ma invano, nel cosiddetto Gridario in sei volumi (dove mancano proprio quelle degli anni 1626-33) che nella primavera del '21 aveva chiesto in prestito all'amico Gaetano Cattaneo (1771-1841), direttore del Gabinetto numismatico di Brera.
31 l'Illustrissimo... in Italia: il M. ha buon gioco nel
ricavare dalla enfatica enumerazione dei titoli attribuiti al Governatore (anche questo un aspetto del
costume spagnolesco dell’epoca) un effetto ironico
rivolto, per contrasto, alla denuncia dell’inefficienza
repressiva del crimine, solo formalmente paventato nel documento in questione. Quasi sempre spagnolo
di nascita, il Governatore a Milano, nominato dal re
di Spagna, in questo caso Filippo II che regnò fino al 1598, era anche comandante supremo delle forze armate, cioè «gran Contestabile di Sicilia».
32 non hanno esercizio alcuno: ‘non svolgono nessuna attività lavorativa’.
33 per fargli spalle: ‘per spalleggiarlo’, ‘per difenderlo’.
34 intima la galera a’ renitenti: ‘impone la pena della galera (propriamente è la condanna ai remi nelle navi da guerra poi, più genericamente, con galera si indica la condanna ai lavori forzati) per coloro che facessero resistenza’.
35 le più stranamente ampie e indefinite facoltà: qui il M. (da buon lettore del Dei delitti e delle pene [1764] del nonno Cesare Beccaria) denuncia indirettamente l’eccesso di discrezionalità e dunque i possibili arbitrii in cui le forze dell’ordine preposte alla repressione di simili reati potevano incorrere.
36 esser posto... informativo: ‘esser sottoposto alla tortura della corda (consistente nell’essere sollevato più volte da una carrucola con le braccia legate dietro la schiena) e di altre modalità di tortura al solo fine di concludere l’indagine’.
37 in delusione: ‘in elusione’, ‘in sprezzo’.
38 sbrattare: ‘sgombrare’.
39 appostatamente date: ‘infette stando in agguato’.
40 onninamente: lat. ‘del tutto’.
41 perentoria monizione: ‘ammonimento non più dilazionabile’.
42 pernizioso: ‘pernicioso’, ‘dannoso’ (è forma preziosa e come tale parodica).
43 severissime comminazioni: ‘minacce di pene severissime’.
44 cabale: ‘intrighi’, ‘inganni’ (propriamente ‘la cabala’ è una corrente del misticismo ebraico in epoca medievale).
45 Enrico IV: Enrico di Navarra, re di Francia dal 1589 al 1610, che ebbe di mira la riconquista del ducato di Milano in opposizione al dominio ispano-asburgico.
46 il duca di Savoia: Carlo Emanuele I (1580-1630),
genero di Filippo II che, movendo guerra contro
Enrico IV per il dominio del Marchesato di Saluzzo,
riuscì infine a ottenerlo attraverso il trattato di Lione del 1601 (seppure con la cessione dei territori di Bugey, Valcomey e la Bresse).
47 il duca di Biron: Charles de Gontaut, generale di Enrico IV e maresciallo di Francia; questi, su istigazione del conte di Fuentes, avendo agito in favore del duca di Savoia, venne decapitato il 31 luglio 1602 e fu così che gli fu fatto «perder la testa».
48 stampatori regii camerali: sono i tipografi ufficiali che lavorano per la ‘regia camera’ e pertanto stampano, in regime di privilegio, i decreti amministrativi e le norme legislative emanate dagli organi di governo (fisco, erario, tesoro pubblico ecc.).
49 Gonzalo Fernandez di Cordova: è il già menzionato (nella Introduzione) governatore spagnolo in Milano, dal 1626 al 1629 e con lui si chiude «l’eroicomica rassegna di tanti personaggi roboanti e di tanto autoritarismo inefficiente» (Raimondi-Bottoni).
50 Fece... peccato: vengono impiegati qui alcuni termini propri della morale religiosa (esame - che sta per ‘esame di coscienza’ - se avesse peccato) ma per significare, da parte del sacerdote, non un’abituale riflessione ascetica, quanto invece un’interessata ricognizione di convenienze mondane.
51 qualche vendicativo: ‘qualcuno che fosse in grado di vendicarsi’, ‘un personaggio potente'.
52 il testimonio consolante della coscienza: l’amara ironia di una espressione rimasta proverbiale: Don Abbondio si consola di non essersi mai opposto a nessun prepotente, ne ha la coscienza a posto.
53 Che i due descritti..su due piedi: si sarà notata l’accuratezza e la sapienza descrittiva del M. nel disegnare il comportamento e la psicologia del personaggio, in specie la comica dissimulazione delle sue paure, in questa particolare circostanza; scrive in proposito il Momigliano: «Uno degli aspetti più nitidi e più aristocratici dell’arte del M. è quell’abilità di caricaturista, questo saper cogliere i gesti, le pose, gli spunti dialogici psicologicamente significativi, spesso i gesti, le frasi stesse tipiche di certe situazioni comuni con una naturalezza appena rilevata da un'ombra di bizzarria».
54 gli restò... leggìo: la plateale meccanicità dei gesti di Don Abbondio ne rivelano, oltre che l’imbarazzo, il panico paralizzante di fronte al pericolo.
55 una ribalderia: ‘una bricconata’, ‘un’azione indegna’.
56 Renzo Tramaglino e Lucia Mondella: nel Fermo e Lucia i due fidanzati si chiamano Fermo Spolino e Lucia Zarella (poi Mondella). Mentre ‘spolino’ è termine della nomenclatura della tessitura e del telaio in particolare (richiamando in tal modo il mestiere di operaio tessile del personaggio), ‘tramaglino’ è termine che rimanda al lessico della pesca (vedi ‘tramaglio’ e il lomb. tremagg che è una particolare rete da pesca) e quindi all'ambiente di Pescarenico, paese di pescatori come è descritto dal M. stesso all’inizio del cap. IV («un gruppetto di case, abitate la più parte da pescatori, e addobbate qua e là di tramagli e di reti»). Mondella a sua volta risente di certo del termine milanese mondell, il ‘seme del grano bianco o gentile’.
57 queste faccende: fin dall’inizio questo dialogo prende un tono di triviale diplomazia, e don Abbondio non ha difficoltà a seguire i due bravi sul terreno di un eufemismo volgare che tende a nascondere in una miserevole discrezionalità la violenza della sopraffazione del potente sul debole; vedi dunque la traduzione in senso peggiorativo di azioni assolutamente legittime e positive: «come vanno queste faccende», «fanno i loro pasticci fra loro», «vengon da noi, come s’andrebbe a un banco a riscotere», «a me non me ne vien nulla in tasca».
58 i servitori del comune: ‘i servitori del bene comune’, riecheggia l’espressione milanese servì a cornuti. ‘l’essere utili alla comunità’.
59 a ciarle: ‘a chiacchiere'.
60 il primo oratore: il M. ha fatto in modo che i due bravi giuocassero un diverso ruolo al fine di convincere il parroco: mentre l'oratore argomenta con una sua rozza diplomazia, l'altro compagnone minaccia senz’altro e bestemmia. Ma certo è il primo dei due a raggiungere l’obbiettivo concludendo il proprio intervento molto opportunamente pronunciando (senza una particolare enfasi ma a intenzionale suggello del suo dire) il nome del proprio padrone: un nome spagnolo e senza menzione della casata, «l’illustrissimo signor don Rodrigo», tanto bastava per incutere il necessario timore presso la popolazione di quel piccolo territorio.
61 non voglio trascrivere: ovviamente la trascrizione sarebbe avvenuta daH’immaginario, anonimo manoscritto di cui M. ha parlato nell’Introduzione.
62 aggranchiate: ‘rattrappite, irrigidite dall’agitazione’; qui al tono caricaturale prima prevalente si sostituisce gradualmente uno sguardo tentato alla compassione per l'uomo vessato dalla prepotenza.
63 naturale: sost. ‘carattere’, ‘indole’.
64 Don Abbondio..di leone: la funzione di questa litote (figura retorica che consiste nella negazione del contrario di ciò che si vuole affermare) sta nella volontà del M. di attenuare il giudizio eccessivamente negativo sul conto di questo personaggio («animale senza artigli e senza zanne») che si evincerebbe altrimenti dai fatti narrati.
65 diluviavano: venivano emanate una dietro l’altra senza interruzione alcuna, come la pioggia scrosciante di un temporale.
66 pazzamente esorbitanti: la sproporzione della pena rispetto al delitto era nell'ancien régime assolutamente irragionevole e talvolta, come tale, inapplicabile e dunque facilmente aggirabile, certo l’esatto contrario di quanto consigliava il Beccaria nel suo capolavoro, il Dei delitti e delle pene, dove si legge: «Quelle pene e quel metodo d’infliggerle deve esser prescelto che, serbata la proporzione, farà un’impressione più efficace e più durevole sugli animi degli uomini».
67 vessazioni: ‘maltrattamenti’.
68 L’impunità... puntiglio: il diritto all'impunità era in
origine concesso a chiese e monasteri, non di rado
anche a castelli e palazzi nobiliari, che appunto potevano vantare un diritto d'asilo essendo luoghi
inaccessibili alla forza pubblica; tali privilegi venivano tollerati e difesi, con arrogante omertà di casta
e di corporazione, dalle classi alte (nobili, clero, uomini di governo) e ciò, negli antichi stati italiani, fin
quasi al tempo dell’unificazione nazionale.
69 i birri: ‘le guardie’, gli agenti di polizia dell’epoca, oggi più comunemente ‘sbirri’, ma con un’inflessione spregiativa; dal lat. birrus, che contrassegnerebbe il colore rossastro delle loro divise.
70 livrea: è appunto l’uniforme portata dai dipendenti delle grandi famiglie nobiliari, spesso con impresso lo stemma del casato di appartenenza.
71 tutto quel fracasso delle gride: felice espressione che indica la clamorosa ma ahimè vana minacciosità delle grida, che appunto venivano lette pubblicamente e con voce roboante dai banditori.
72 clientela: il novero delle persone che, per interesse o per ricavarne aiuti e protezione, vivono nell’ambito di famiglie o personaggi potenti.
73 era tenuto a vile: ‘era disprezzato’.
74 improperio: ‘ingiuria’, ‘offesa’.
75 connivenza: ‘complicità’, ‘tacito consenso’.
76 esenzioni: 'esoneri da imposte e tributi'.
77 giurisperiti: 'avvocati'.
78 maestranze... confraternite... lega... corporazione: tutte forme associative tendenti alla salvaguardia di interessi (quando non di veri e propri privilegi) di categoria.
79 piccole oligarchie: 'piccoli centri di potere'; 'oligarchia' deriva dal greco e significa 'governo di pochi'.
80 il nobile dovizioso e violento: appare trasparente l’implicito riferimento a don Rodrigo.
81 gli anni della discrezione: ‘l’età del giudizio’, di solito coincidente con l’età della prima maturità e di una più matura responsabilità di fronte alle scelte di vita.
82 Il nostro Abbondio... vasi di ferro: «È stato rilevato che il M. non è mai aspro con don Abbondio (e l’asprezza avrebbe precluso la commedia); egli fa strazio del suo personaggio, ma. al tempo stesso, soccorre indulgente e umano alle sue debolezze. Anche qua si tempera la presentazione con un il nostro, che ha tono familiare e affettuoso; ma, si badi, spunta subito dopo più feroce il sorriso con l'immagine del vaso di terracotta. Guardarsi dalle protasi affettuose di un ironista alla Manzoni; non si sa mai come finiscano» (Russo).
83 lo vollero prete: implicita ma chiara l'indicazione di una mancata, sincera vocazione al ministero sacerdotale da parte del personaggio, così come verrà ampiamente argomentato subito dopo. 
84 d’adoperarsi: ‘darsi da fare', ‘impegnarsi’.
85 Neutralità disarmata: l'austera espressione del linguaggio diplomatico-militaresco sottolinea ironicamente il giudizio dello scrittore sulla pavidità camuffata da prudenza del parroco don Abbondio.
86 le podestà laiche: ‘il potere laico', cioè quello rappresentato soprattutto dalla nobiltà.
87 dissimulando le loro soverchierie: ‘facendo finta di non accorgersi delle loro prepotenze’.
88 con sommissioni: 'con atti di sottomissione'.
89 rispetto gioviale: felice espressione che ritrae, dell'uomo pavido e sottomesso, l'atteggiamento di profonda riverenza coniugato a lieve sorriso accattivante.
90 fantastico: «dietro l'apparenza dell'uomo interamente dominato dalla voglia di cedere e di ubbidire, c'era un atteggiamento fatto di collera repressa e di debolezza che si scaricava sui più deboli. In quei momenti perdeva la sua linearità coerente e appariva fantastico, lunatico, bizzarro, imprevedibile, un povero contestatore che alla fine se la prendeva con se stesso anziché coi prevaricatori, esasperava la sua condizione di debole e di inetto» (Di Salvo).
91 II battuto: ‘il perdente', colui che nella disputa era stato sconfitto.
92 Era poi un rigido..sacro ministero: «il “sistema” del
curato assume i caratteri dell'ipocrisia censoria e della
falsa dignità, diventando la negazione dello spirito sacerdotale evangelicamente inteso. Si noti come il pensiero di don Abbondio contro quei preti che difendono i deboli sia reso imitando i suoi modi di dire, le sue
abitudini dialettali, col solito mimetismo monologante: “... comprarsi gli impicci a contanti, un voler raddrizzare le gambe ai cani”; e la seconda espressione ha il suo equivalente meneghino nel “se intrigass de drizzà gamb ai can” del Porta» (Raimondi-Bottoni).
93 alieni dal risentirsi: persone che non avrebbero osato mostrare rancore, o non sarebbero state in grado di opporre resistenza alcuna.
94 Pensino ora i miei venticinque lettori: con discrezione e malcelata modestia il M. è solito chiamare il lettore con tono colloquiale a condividere le proprie impressioni e a valutare i propri giudizi, come in questo frangente e con un’espressione divenuta proverbiale in virtù dell’autoironica precisazione numerica che. appunto, ne ha favorito la memorabilità.
95 visacci... parolacce: i due termini, in forma di accrescitivo-peggiorativo, traducono la forte emozione del personaggio ancora impaurito dall'inopinato incontro con i bravi, e sarà subito dopi) l'eloquio di un ancora frastornato don Abbondio a riprenderne la forma: Ragazzacci... figuracce.
96 sconcertato: ‘sconvolto d'un tratto, d’improvviso'.
97 E, e, e: «sono tre e stizzosi, e s'immaginano detti sortendo il capo impazientemente» (Russo).
98 non si fanno carico: ‘non si preoccupano’, ‘non si danno pensiero’.
99 Perpetua: la fortuna del personaggio manzoniano è dimostrata dal fatto che il suo nome è presto diventato nome comune per indicare in generale la collaboratrice di un prete.
100 sapeva ubbidire e comandare: Perpetua, personaggio bonario ma determinato, richiama il carattere topico,
nella tradizione della commedia e poi del melodramma. della serva padrona, un carattere poi declinato anche nella letteratura e cinema della modernità novecentesca con gli opportuni additivi sado-masochistici.
101 l’età sinodale: i quaranta anni stabiliti dal sinodo (o concilio) di Trento come età minima per le domestiche degli ecclesiastici.
102 celibe: più propriamente la donna non sposata è detta ‘nubile’. «Perpetua, rimasta da maritare “per non aver mai trovato un cane che la volesse”, portava il nome di una santa che (...) è alta protettrice delle donne maritate» (Belloni).
103 soverchiatore: ‘prepotente’.
104 II mio parere: contrariamente a quanto rimarca
subito dopo don Abbondio, il consiglio di Perpetua
di rivolgersi al Cardinale Borromeo sarebbe stato assai pertinente e utile, come in effetti risulterà nel cap. XXVI dal colloquio del parroco con lo stesso Cardinale, il quale così gli si rivolge con tono di
rimprovero: « Perché non avete pensato a informare il vostro vescovo dell’impedimento»; al che don Abbondio, fra sé e «stizzosamente», con la celebre
espressione poi passata in proverbio: «I pareri di Perpetua!».
105 ci gongola: ‘è contento’, ‘ci gode’.
106 baggianate: ‘stupidaggini’, ‘sciocchezze’; dal mil. bagiann che significa ‘sciocco’, ‘grullo’.
107 le rimette... lo stomaco: ‘le fa bene alla digestione’: è un’espressione dell’uso toscano.
108 bagattella: ‘inezia’, ‘cosa da niente’, ma qui io senso antifrastico, e quindi a significare l’esatto contrario.