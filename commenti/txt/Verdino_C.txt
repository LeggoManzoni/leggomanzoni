INTRODUZIONE

1. anni... cadaueri: la storia lotta contro il tempo, dal cui scorrere sono presi (“prigionieri”) gli anni trascorsi (“cadaueri”). Il gioco di similitudini e metafore era tipico
della cultura barocca; in questo caso siamo davanti a una metafora continuata, che si sviluppa con il procedere del concetto: la storia e il tempo (che porta all’oblio)
sono in continua opposizione e la storia riporta alla luce il passato; per dir questo si
utilizza la metafora della guerra, snodandola da “guerra” a “prigionieri” a “cadaueri” a “schiera in battaglia”.
Modello di questa artefatta scrittura di gusto barocco è stato indicato, da più
parti, il Raguaglio dell’origine et giornali successi della gran peste (Milano, Ghisolfi,
1648) del medico Alessandro Tadino (1580-1661), che sarà una delle fonti storiche
del romanzo.
Possiamo in effetti ritrovare un vero campionario di secentismi, affini al gusto del
falso manzoniano, nella dedica dell’opera del Tadino; si veda l’attacco: “Perché
l’immortalità dell’anima nostra non sa trovare fra le mortali felicità il proprio e adequato contento; perciò quanto più dispositioni nobili in sé rinchiude, tanto meno
delle ordinarie grandezze si satolla. Anzi a guisa di fuoco, che sempre pioggia alla
sua sfera, tenta, aspira, vuole maggiormente sublimarsi fra la sempiterna memoria
delle sue attioni.”
Infine per la prima immagine metaforica del testo, molti critici hanno fatto riferimento all’espressione di Cervantes “la historia, emula del tiempo”, a proposito del
fortunoso ritrovamento del suo manoscritto (fasullo) alla base del suo romanzo.
Giovanni Gettona forse più correttamente segnalato una frase tratta da Fuente Ovejuna del drammaturgo spagnolo Lope de Vega (1562-1635), che Manzoni doveva
conoscere almeno in traduzioni francesi: “Con ciò non si nega che l’arte della
stampa abbia avuto il merito di mettere in vista degli uomini d’ingegno, e di custodirne come in un sacro deposito le opere, per difenderle dal tempo e diffonderle”
(atto II, scena II).
2. Illustri... Arringo: i grandi storici (“Campioni”) in tale campo di gara (“Arringo”).
Continua la metafora come una sorta di gioco militare. E tra l’altro una metafora
particolarmente espressiva della civiltà barocca, che testimonia il culto per una misura militare ed aggressiva alle cose, unita ad un gusto per la competizione ed il gareggiamento, che è proprio alla base del barocco, cultura consapevole della propria
modernità e diversità dalla tradizione ed in gara con essa.
3. fanno messe: conquistano.
4. Palme: emblema tradizionale di vittoria, come “allori”.
5. rapiscono... spoglie: significa che gli storici si interessano solo dei fatti memorabili
compiuti dai grandi personaggi storici. Come si vede continua la metafora aggressiva, arricchita da un gioco di allitterazione (“yolo che le sole .spoglie”).
6. imbalsamando: immortalando, ma la metafora ci riporta alla realtà fisica dell’imbalsamare i cadaveri; accanto alla metafora aggressivo-militare, e da essa dipendente
(giacché genera “cadaueri” e “spoglie”), vi è quella funebre e macabra che esprime
un altro campo espressivo carissimo al barocco.
7. Prencipi e Potentati: sovrani e potenti.
8. trapontando... gloriose: nuova soluzione metaforica, questa volta attinente ad un
altro campo espressivo significativo del gusto, quello del prezioso; questo il significato: gli storici con la acuta attività (“ago finissimo” della propria intelligenza, “ingegno”) scrivono in modo splendido (“i fili d’oro e di seta”) per formare opere immortali (“perpetuo ricamo”) che tramandino le grandi imprese.
9. Labirinti... maneggj: gli intrighi dell’attività politica. Anche la metafora del labirinto è ben tipica del barocco e della sua passione per le complicazioni di vario tipo.
Ma la frase individua anche un particolare contenuto: la politica come intrigo e raggiro e non come servizio alla comunità e che è di nuovo prodotto della mentalità
del tempo e attiva nel romanzo, soprattutto nel personaggio del conte zio (cap.
XIX).
10. rimbombo... Oricalchi: forte suono di trombe militari. Il rilievo alla forte sonorità (“rimbombo”) è un altro importante dato del gusto barocco.
11. capitorno: capitarono.
12. meccaniche: lavoratrici, con macchine, in quanto filatori di seta.
13. picciol affare: poca importanza.
14. angusto Teatro: il teatro, come emblema della spettacolarità, è di nuovo tra le tipiche immagini e metafore del tempo. In questo caso è “angusto”, perché la scena si
svolge nel piccolo territorio di Lecco; il “teatro” inaugura una nuova metafora continuata, in cui si presentano gli ingredienti dell’intreccio (orrori, crudeltà, azioni virtuose congiunte con le demoniache) tutti resi con eccesso espressivo; sul trapasso tra
azioni umane ad angeliche o diaboliche sembra che Manzoni abbia qui in mente la
prima strofa della Gerusalemme liberata del Tasso, poeta amatissimo nel barocco,
(cui ben poteva attingere, imitando, il finto testo secentesco), ed altrettanto poco
amato dal Manzoni.
15. questi... amparo: le nostre terre (“climi”) siano sotto la protezione (“amparo”).
“Amparo” è uno spagnolismo a detta di Pietro Verri (1728-97), illuminista e storico
milanese, passato nell’uso dei lombardi: “Gli Spagnuoli ne’ due ultimi secoli dominarono il Milanese, e appena tre o quattro parole spagnuole ci sono restate, infado,
amparo, giunta, desdita e poco più” (Storia di Milano).
16. Re cattolico... Signore: titolo del re di Spagna.
17. Sole... tramonta: in questo caso la metafora sembra dipendere dall’espressione
dell’imperatore Carlo V, per cui sui propri domini non tramontava mai il sole (essendo in Europa e in America).
18. essi: i “climi”, cioè le terre.
19. con... Prosapia: di nuovo una metafora continuata: se il Re è il sole, il governatore di Milano, uomo insigne di nobile stirpe (“Heroe di nobil prosapia”) è la luna
che prende luce, ovvero autorità, dal primo.
20. prò tempore: temporaneamente, in una carica temporanea.
21. Amplissimi... fisse: continuando la metafora di tipo celeste dopo il sole e la luna,
abbiamo le “stelle fisse”, che secondo l’astronomia aristotelica, ancora vigente nel
’600 (e proprio allora scientificamente demolita da Galileo), erano un cielo fisso; ad
esse sono paragonati gli illustrissimi membri del senato di Milano. La sottigliezza
della similitudine astronomica porta a definire inamovibili (“stelle fisse”) i senatori e
trasferibili (“erranti pianeti”) i vari magistrati, preposti alle diverse cariche.
22. causale: causa.
23. inferno: si riallaccia al lontanissimo “angusto Teatro”, cioè al territorio di Lecco;
nella lunghissima frase si ha perciò una antitesi (altra soluzione espressiva cara al
barocco) tra il firmamento e l’inferno, ovvero - fuori di metafora - tra il buon governo delle terre lombarde e i fatti riprovevoli occorsi presso Lecco.
24. sevitie: azioni crudeli.
25. se non se... malitia: “se non che arte e opera del demonio”, poiché la cattiveria
umana da sola non potrebbe contrastare tanti illustri personaggi. L’addebito al demonio degli aspetti negativi della vita era fatto comune e Manzoni ne trovava facile
conferma nel ricordato libro del Tadino, che motivava come prodotto anche demoniaco la pestilenza milanese.
26. con occhij... Briareo: metafora mitologica, Argo era un principe argivo dotato di
cento occhi e Briareo era un gigante di cento braccia. In questo caso si fa riferimento all’assidua vigilanza e pronto intervento delle autorità, la cui capacità non
può però contrastare, ovviamente, le avverse forze demoniache.
27. trafficando: prodigando.
28. pubblici emolumenti: pubblici guadagni. Espressione ambigua, giacché nel manoscritto vale come “bene pubblico” e nell’ironia manzoniana come “guadagno personale nell’attività pubblica”.
29. Per locchè: per la qual cosa. Si ritrova proprio nel Tadino.
30. verde stagione: giovinezza.
31. abbenchè: benché.
32. sijno... Mondo: perifrasi per dire: siano morte.
33. rendersi... Parche: diventando sudditi della morte, per dirla con un’altra metafora. Le Parche (Goto, Lachesi, Atropo) nella mitologia greca reggevano il filo
della vita e spezzandolo provocavano la morte.
34. medemo... luochi: lo stesso si farà dei luoghi. La reticenza era procedimento corrente anche in campo storico, la userà ad esempio Giuseppe Ripamonti (1573-
1643), canonico e storico milanese, nel raccontare nell'Historia patria le vicende da
cui Manzoni attinse per l’episodio della monaca di Monza, cfr. cap. IX.
35. generaliter. genericamente.
36. defformità... Parto: metafora per dire la sua opera, partorita dalla sua mente.
37. Filosofia: si fa riferimento alla filosofia scolastica, che dal Medioevo in poi era la
filosofia comunemente insegnata e basata su Aristotele.
38. Imperciocché... accidenti: la giustificazione filosofica dell’omissione dei nomi si
basa sul fatto che, aristotelicamente, i nomi e i luoghi sono “accidenti” e non “sostanze”; vale a dire che sono occasionali e non mutano il senso del racconto. Per
Aristotele infatti “sostanza” è ciò che è di per sé, mentre gli “accidenti” sono gli
aspetti della realtà non dotati di forma propria e immutabile, ma sono soggetti alla
variabilità.
39. dilavato: stinto. L’invenzione del manoscritto ritrovato non è nuova. Vi fa riferimento Cervantes nel Don Chisciotte attribuendo le sue vicende a un autore arabo;
ma è tra ’700 e ’800 che si sviluppa una vera e propria moda, sia per il gusto dell’antico e dell’archeologia (letteraria in questo caso) sia come espediente per rafforzare
con un documento d’epoca la dimensione storica del romanzo. Non a caso proprio
l’inventore del genere romanzo storico, Walter Scott, più volte ricorse alla finzione
del manoscritto ritrovato e ritrascritto ad esempio in La sposa di Lammermoor
(1819) - dove l’autore finge di trascrivere gli appunti di un amico, che aveva raccolto testimonianze orali sulla vicenda - e nel celebre Ivanhoe (1820), basato sul
“singolare manoscritto anglo-normanno che sir Arturo Wardout conserva con così
gelosa cura nel terzo cassetto della sua libreria”. Il presunto autore del manoscritto
- sia in Cervantes, che in Scott, che in Manzoni - diventa poi una sorta di doppio,
cui si fa più volte riferimento nel corso dell’opera, o con slontanamento ironico o
imputandogli alcune proprie sentenze.
Novità del Manzoni, rispetto a questi suoi modelli, è l’aver steso una finta pagina
in lingua barocca, dando nello stesso tempo più verosimiglianza e ironia all’invenzione del manoscritto.
40. grandine... figure: fitta presenza di figure retoriche; in particolare i concetti sono
gli ingegnosi accostamenti di espressioni tra loro lontane (la storia come guerra; i
potenti come le parti del cielo ecc.); le figure sono le varie figure retoriche derivate,
come le metafore, le antitesi, le allitterazioni.
41. sguaiato: senza ordine e criterio.
42. Idiotismi... iosa: gran quantità di espressioni di impianto dialettale.
43. eccitar maraviglia: era quasi l’obbiettivo basilare della letteratura secentesca:
contava colpire in senso spettacolare il lettore; per questo la particolare elaborazione del linguaggio attraverso la moltiplicazione e stratificazione delle figure retoriche.
44. rettorica discreta: nel senso di arte del dire, di strumentazione del discorso secondo principi di buon gusto, senza l’esagerazione barocca.
45. solecismi pedestri: improprietà grossolane di costruzione e sintassi.
46. ammaliziati: smaliziati.
47. scartafaccio: il vecchio manoscritto.
48. il partito: la decisione.
49. altri testimoni: altre fonti, indispensabili per la documentazione storica. Le principali sono la Storia di Milano di Pietro Verri (continuata, per il periodo del ’600, da
Pietro Custodi); il De peste quae fuit anno 1630 (Milano, Malatesta, 1641) e la già citata Historia patria di Giuseppe Ripamonti; il ricordato Raguaglio del Tadino.
50. dar qui... contingenti: uno dei problemi ossessivi del Manzoni fu come è noto
quello linguistico. In questo caso particolare Manzoni si poneva il problema di
come articolare un linguaggio discorsivo nel romanzo per evitare una scrittura letteraria da un lato e municipalistico-dialettale dall’altro.
51. le facevam battere: le confutavamo una con l’altra.
52. mandavamo insieme a spasso: la personificazione delle varie teorie critiche è di
forte ironia nei confronti delle questioni letterarie, molte volte capziose e mal impostate.
53. raccapezzar, mettere insieme.


CAPITOLO I

1. Quel ramo... seni: la celebre descrizione del ramo di Lecco di questo primo periodo, come di tutta la sequenza descrittiva di apertura, sembra obbedire alla esigenza di particolarizzazione che deve avere il romanzo. Nel saggio Del romanzo storico, confrontando il modo di rappresentazione del romanzo rispetto alla storiografia Manzoni spiega ciò nel confronto tra carta geografica e carta topografica dove
sono “segnate anche le alture minori, e le disuguaglianze ancor meno sensibili del
terreno, e i borri, le gore, i villaggi, le case isolate, le viottole”. È stata anche rilevata dalla critica una certa affinità, nel modulo descrittivo, con una pagina del gesuita secentesco Daniello Battoli (1608-85), molto letto nelle scuole e sicuramente
noto a Manzoni: “Quella parte dell'India che è presso il Gange... e verso il mezzodì
si sporge con una lingua, che dalle due foci dell'Indo e del Gange, onde comincia, è
lunga presso dì novecento miglia” (Istoria della Compagnia di Gesù).
Un’altra possibile fonte, sempre di provenienza dalla cultura scolastica di Manzoni è stata indicata da P. Marco Tentorio (Dissertazioni sul Manzoni, Genova, Archivio PP. Somaschi, s.d.) nel testo agiografico Vita del B. Miro del padre somasco
Giuseppe Stampa (1666-1734):
«Quella parte di Lombardia che verso il settentrione sollevasi poco sopra a Milano
in amene colline... e si stende fin sotto ai monti, che formano una catena fra Como
e Lecco, è la più felice e deliziosa di tutte le altre province che le stanno intorno,
per essere popolata di grosse terre e villaggi, bagnata da larghi fiumi che serpeggiando fra quelle valli vi stagnano, e formano molti laghi... lingua di terra, che poi
divide lo stesso lago di Como in due rami, l’uno dei quali conserva il nome generico, e termina a Como stesso, e l’altro sotto altro nome pon fine a Lecco e, da questo famoso borgo s’appela il ramo di Lecco.»
2. costiera: il pendio tra i monti e la sponda del lago.
3. tre grossi torrenti'. Gerenzone, Galdone, Bione.
4. talché: cosicché.
5. contrassegno: indizio.
6. casali: case di campagna sparse sul territorio.
7. Lecco... città: allusione allo sviluppo della cittadina nell’800.
8. era anche un castello: sede di una guarnigione di soldati.
9. aveva... padre: è il primo periodo ironico del romanzo: la serie dei verbi (“aveva
l’onore... e il vantaggio di possedere”; “insegnavan la modestia”; “accarezzavan le
spalle”; “alleggerire le fatiche”) man mano mette a fuoco un significato antitetico al
dettato linguistico, con ironica allusività, molto evidente nell’uso di “accarezzare”
come “bastonare” e di “alleggerire” come saccheggiare”, in seguito ai soprusi usati
con le ragazze e alle ruberie nelle campagne. E anche un primo rapido giudizio negativo su forze militari che invece di tutelare popoli e territori esercitavano la loro
arbitraria prepotenza.
10. Dall’uria all’altra... vedute: la descrizione si cala all’interno del paesaggio, mettendo in evidenza stradina e cose offerte alla vista di chi vi transita, come appunto
fra poco don Abbondio.
11. Per una... altrove: vi è voluta sfasatura ironica tra la precisione cronologica e l’indeterminatezza di luoghi e persona; riguardo quest’ultima Stefano Stampa (1819-
1907), figliastro del Manzoni afferma (A. Manzoni, la sua famiglia, i suoi amici, Milano, Hoepli, 1885) di aver più volte sentito il patrigno sostenere che “le descrizioni
di tutti quei luoghi marcati di un asterisco invece che dal nome, erano non solo immaginarie, ma fatte in modo e con l’intenzione di dérouter di sviare il lettore dal poterli riconoscere come realmente esistenti”. I paesi in questione sono comunque Acquate, date e Maggianico. Abbondio è il santo protettore di Como, per cui la scelta
del nome obbedisce al color locale.
12. buttando... sentiero: è un puntuale dettaglio realistico, che connota anche un
comportamento svagato e ozioso, espresso anche da altri avverbi del pezzo (“bel
bello”; “tranquillamente”; “oziosamente”).
13. dov’era... giorno: il comportamento allude al carattere abitudinario del prete.
14. cura: la casa del parroco, cioè casa di don Abbondio.
15. nellintenzion... vicinato: vale a dire che non si trattava di grandi pitture, al
punto che ci voleva immaginazione per intendere le fiamme. L’effigie di devozione
popolare e penitenziale è nel gusto figurativo dell’epoca e della Lombardia, in particolare.
16. bigiognolo: toscanismo che sostituisce il “grigiastro” del ’27; nel Fermo e Lucia
era “bianco”, un colore troppo determinato in una cornice di indeterminazione e
approssimazione.
17. Avevano... bravi: la descrizione del vestiario mescola esibizione degli strumenti
di violenza con la pomposità del loro assieme, secondo il gusto secentesco. Bravo da
pravus (lat., malvagio) indica il soldato di professione.
18. Questa specie... vitalità: comincia la digressione sulle grida, ovvero i bandi dell’autorità pubblica milanese contro i bravi, cioè contro l’uso di vari signori feudali
di assoldare un piccolo esercito personale, in genere composto di figuri equivoci e
loschi, capaci di soperchierie e sopraffazioni. Scopo della digressione è sia la documentazione storica (in modo assai più preciso di qualsiasi altro romanzo storico), sia
l’ironia sottile nell’abile montaggio dei pomposi titoli nobiliari, del linguaggio legislativo secentesco solenne e perentorio, e totalmente inefficace, in quanto inanemente ripreso per mezzo secolo, senza conseguire alcun risultato (che avrebbe dovuto prodursi invece in pochi giorni).
19. Contestabile: o conestabile, capo di una giurisdizione militare.
20. Sua Maestà Cattolica: titolo del re di Spagna, nel 1583 Filippo II.
21. esercizio: lavoro.
22. stranamente: straordinariamente.
23. alla corda et al tormento: alla tortura della corda.
24. processo informativo: non documentato, ma solo su delazioni.
25. galea: nave penale, dove i condannati erano costretti a remare.
26. risoluta: decisa.
27. sette infanti di Lara: famiglia aristocratica castigliana.
28. sbrattare: ripulire; argutamente Manzoni introduce un verbo pittoresco come
sintesi efficace del contenuto della grida, scritto in tono aulico e burocratico.
29. malattie ostinate: corregge di nuovo ironicamente il contesto.
30. onninamente: soprattutto.
31. cabale: intrighi, soprattutto contro Enrico IV di Borbone, re di Francia (1589-
1610) e teso a riconquistare il milanese.
32. duca di Savoia: Carlo Emanuele I, duca dal 1580 al 1630.
33. più d’una città: la conquista di Saluzzo comportò la perdita per il duca sabaudo
di vari territori sul Rodano, ceduti alla Francia. La citazione storica serve a demistificare la forza di quelle trame, altro esempio del malo modo di gestire la politica del
tempo.
34. duca di Biron: Charles Gontaut, generale di Enrico IV; accusato di tradimento,
fu decapitato nel 1602.
35. stampatori regi camerali: tipografi delle stampe dello stato. La regia camera era
la Cassa dello stato.
36. memorabile avvenimento: rincontro tra i bravi e don Abbondio; s’innesta ironicamente grande storia ufficiale con quotidianità.
37. scelleraggini: azioni delittuose.
38. galantuomini: detto ironicamente.
39. Renzo Tramaglino e Lucia Mondella: “nel dialetto milanese mondell designa il
seme del grano bianco... Il cognome di Renzo sembra invece rifarsi a tremagg, foggia
di rete da pestare o da uccellare, la quale è composta di tre teli di rete sovrapposti
l’uno all’altro” (E. Raimondi - L. Bottoni). Possibili quindi le rispettive allusioni alla
purezza e al lavoro del filatore.
40. comune: comunità.
41. a ciarle: a parole. I bravi rifiutano ogni discussione e ogni linguaggio; strumenti
di cui diffidano perché non sanno usarli e preferiscono l’intimidazione senza appello e arbitraria.
42. Ma lor... ragionevoli: Abbondio tenta una vana captatio benevolente lodando
iperbolicamente (con comico effetto paradossale) i suoi interlocutori.
43. oratore: detto con ironia ma distingue i due ruoli dei bravi: il primo espone, il
secondo bestemmia e minaccia.
44. di latino!”: riprende l’atteggiamento sfottitorio, celato da finta sottomissione,
verso chi usa la lingua e la cultura; nella malafede dei bravi il linguaggio colto serve
solo a imbrogliare.
45. E, proferendo... serio: è una risposta di istintiva sottomissione e rassicurazione, al
di là della stessa propria determinazione. Contribuisce a siglare la continua, assoluta
e crescente pavidità del personaggio nell’episodio.
46. messere: signore.
47. dargli udienza: starlo a sentire, ma l’espressione di tipo solenne è sia ironica che
emblematica del rapporto di forza superiore da parte dei bravi.
48. vessazioni: soprusi.
49. Tali... puntiglio: l’impunità riguardava soprattutto i luoghi religiosi inaccessibili
alla polizia e alla legge secolare; ma anche importanti famiglie aristocratiche si impadronivano di quella franchigia, sostanzialmente con il consenso dello stato, in
quanto i suoi reggenti erano membri di tali famiglie. Ne deriva un assieme caotico,
che ha stimolato l’indagatore storico Manzoni. Sullo stesso registro scrive al Fauriel
nel 1822: “Le memorie che ci restano di tale epoca presentano e fanno supporre
uno stato della società veramente straordinario: il governo più arbitrario combinato
con l’anarchia feudale e l’anarchia popolare; una legislazione stupefacente per ciò
che prescrive e per ciò che lascia intendere o che descrive; una ignoranza profonda,
feroce e pretenziosa” (Lettere, n. 160).
50. inceppare: impedire.
51. birri: la forza pubblica.
52. livrea: divisa da servitore.
53. costoro... improperio: lo scredito dell’esercizio della forza pubblica riprende il
cenno in apertura sulla guarnigione di Lecco.
54. inazione: inattività.
55. nell’opprimer... difesa: secondo la legge manzoniana di rapporto tra oppressori e
oppressi, espressa già nell'Adelchi.
56. arrotati: arruolati, iscritti.
57. facinorosi: pronti a fare il male.
58. dovizioso: ricco.
59. discrezione: giudizio.
60. fantastico: nel senso di fare un po’ lo strano rispetto al comportamento suo d’abitudine.
61. rigido censore: apposizione grottesca per don Abbondio, che è motivata dalla
frustrazione di tanta sottomissione, sua imprigionante norma di vita.
62. torbido: ambiguo.
63. la ragione... altro: in questo caso la complessità dei problemi e delle questioni
serve da alibi per lo scetticismo morale e per un rifiuto di responsabilità, requisito
fondamentale invece dell’etica manzoniana.
64. confratelli: religiosi che svolgevano con impegno cristiano il loro ministero; la
frase mostra l’assenza di autenticità religiosa del personaggio.
65. un voler... cani: “se intrigass de drizzà i gamb ai can” (C. Porta); l’espressione dà
colore locale alla stizza di don Abbondio.
66. venticinque lettori: celebre e un po’ irritante formula di autoironia.
67. quell’altro: don Rodrigo, così apostrofato nella rabbia mentale del curato. Tutto
il monologo è abilmente costruito per rendere linguisticamente, tra balbettamenti
re", “e”, “e"), interiezioni (“ih!"), frasi sospese, esclamative e interrogative, espressioni di malcelata stizza (“Ragazzacci”; “quell’altro”) ecc., il ronzare “tumultuariamente" dei pensieri.
68. Non conosceva... strada: Parini sul maestro di danza: “Egli all’entrar si fermi/
ritto sul limitare, indi elevando/ambe le spalle, qual testudo il collo/contragga alquanto; e ad un medesmo tempo/inchini ’l mento, e con l’estrema falda/del piumato cappello il labbro tocchi” (Mattino, 172-77).
69. Perpetua: Vittoria nel Fermo e Lucia; il mutamento forse dettato dal gusto ironico, in quanto Perpetua è la protettrice delle donne coniugate.
70. sapeva... proprie: segna un legame di reciproca complementarità.
71. “Niente, niente”: evidente la sfasatura tra il comportamento e il linguaggio di
don Abbondio; il dialogo è costruito tra la curiosità di Perpetua, tinta di formule
suadenti e ricattatorie, e la reticenza del curato, adoperata anche come sceneggiata
per alludere, nel silenzio, al suo isolato e grave stato ed orchestrata perciò come segnale di necessità di conforto e consolazione. Il giocare dei due personaggi con il
bicchiere di vino dà ulteriore rilevanza teatrale e comica alla scena.
72. come quando...: nel Fermo e Lucia vi era accennato uno specifico episodio; molto
più efficace l’accenno indeterminato.
73. arcivescovo: Federico Borromeo, arcivescovo di Milano. Il parere di Perpetua
manca nel Fermo e Lucia; la sua introduzione serve a irrobustire il personaggio e a
contrapporlo al suo padrone; inoltre introduce il personaggio del Cardinale, come
punto di riferimento degli umili e del popolo.
74. ci gongola: espressione di soddisfazione popolana per la sconfitta dei prepotenti
attribuita all’arcivescovo.