<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>KAHDEKSASTOISTA LUKU</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher />
        <pubPlace>Porvoo</pubPlace>
        <date>1910</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>Kihlautuneet: Historiallinen romaani</title>
          <editor>Angelini, Cesare</editor>
          <pubPlace>Porvoo</pubPlace>
          <publisher />
          <date>1910</date>
          <respStmt>
            <resp>Translated by</resp>
            <persName>Jalmari Hahl</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione</p>
    </encodingDesc>
  </teiHeader>
  <text>
    <body>
      <div xml:id="finnish_1910_cap18">
<p>
        <note xml:id="finnish_1910_cap18-n1" type="comm" target="quarantana/cap18.xml#c18_10001" targetEnd="quarantana/cap18.xml#c18_10191">Samana päivänä, nimittäin marraskuun 13:ntena, saapui Leccon pormestarin luo tavaton pikalähetti, joka jätti hänelle oikeuden kapteenin lähettämän kirjelmän, mikä määräsi ryhtymään kaikkiin mahdollisiin ja mitä tehokkaimpiin toimenpiteisiin sen selville saamiseksi, oliko muuan nuori mies, nimeltä Lorenzo Tramaglino, silkinkehrääjä, joka oli paennut praedicti egregii domini Capitanei (yllämainitun arvoisan herra kapteenin) käsistä, palannut palam vel clam, (julkisesti tai salaa) kotikyläänsä, ignotum (tuntematonta), mikä se oikeastaan on, verum in territorio Leuci: quod si compertum fuerit sic esse, (mutta Leccon alueella: ja jos huomataan näin olevan asianlaidan) niin herra pormestari koettakoon quanta maxima diligentia fieri poterit (niin uutterasti kuin suinkin on mahdollista) saada hänet käsiinsä. Ja riittävän vahvasti sidottuna, videlicet (nimittäin) hyviin käsirautoihin, koska kokemus on osoittanut rannenuorien kelpaamattomuuden kyseessä olevaan yksilöön nähden, hän kuljetutettakoon vankilaan ja säilytettäköön siellä vahvasti vartioituna, jotta hän sittemmin luovutettaisiin häntä noutamaan lähetettyjen henkilöiden huostaan. Ja olkoon tämä toteutettavissa tai ei, accedatis ad domum praedicti Laurentii Tramaglini; et facta debita diligentia, quidquid ad rem repertum fuerit auferatis; et informationes de illius prava qualitate, vita et complicibus, sumatis; (menkää edellämainitun Laurentius Tramaglinon asuntoon ja suoritettuanne asianmukaisen tarkastuksen, tuokaa mukaanne kaikki mikä on yhteydessä tämän jutun kanssa; ja ottakaa selvä hänen huonoista luonteenominaisuuksistaan, elintavoistaan ja kanssarikollisistaan) ja kaikesta, mitä sanotaan, tehdään, huomataan ja ei huomata, diligenter referatis (tehkää joutuin ilmoitus). </note>
        <note xml:id="finnish_1910_cap18-n2" type="comm" target="quarantana/cap18.xml#c18_10192" targetEnd="quarantana/cap18.xml#c18_10229">Niinpian kuin pormestari oli kaiken inhimillisen kyvyn mukaisesti ottanut selvän siitä, ettei kyseessä oleva henkilö ollut palannut kotiseudulleen, hän kutsutti luokseen kylänvoudin ja läksi tämän opastamana sekä notaarion ja useiden oikeudenpalvelijain seuraamana osoitettuun taloon. </note>
        <note xml:id="finnish_1910_cap18-n3" type="comm" target="quarantana/cap18.xml#c18_10230" targetEnd="quarantana/cap18.xml#c18_10244">Talo on suljettuna; henkilö, jolla on huostassaan sen avain, ei ole tavattavissa. </note>
        <note xml:id="finnish_1910_cap18-n4" type="comm" target="quarantana/cap18.xml#c18_10245" targetEnd="quarantana/cap18.xml#c18_10264">Lukko murretaan ja noudatetaan säädettyä uutteruutta, s.o. menetellään kuin väkirynnäköllä valloitetussa kaupungissa ainakin. </note>
        <note xml:id="finnish_1910_cap18-n5" type="comm" target="quarantana/cap18.xml#c18_10265" targetEnd="quarantana/cap18.xml#c18_10330">Huhu tästä retkikunnasta leviää heti paikalla yli koko kylän ja saapuu isä Cristoforon korviin; tämä on siitä yhtä hämmästynyt kuin huolissaan ja kyselee monelta, saadakseen jotain selvyyttä näin odottamattomasta tapauksesta. Mutta hän saa kuulla ainoastaan tuulesta temmattuja olettamia ja ristiriitaisia tietoja. Ja hän kirjoittaa oitis isä Bonaventuralle, jolta toivoo saavansa varmempaa tietoa. </note>
        <note xml:id="finnish_1910_cap18-n6" type="comm" target="quarantana/cap18.xml#c18_10331" targetEnd="quarantana/cap18.xml#c18_10365">Tällävälin Renzon sukulaiset kutsutaan saapuville tuomaan esiin kaikkea, minkä tietävät hänen huonoista luonteenominaisuuksistaan. Tramaglinon nimen omistaminen tietää onnettomuutta, häpeää, rikosta. Koko kylä on kuohuksissa. </note>
        <note xml:id="finnish_1910_cap18-n7" type="comm" target="quarantana/cap18.xml#c18_10366" targetEnd="quarantana/cap18.xml#c18_10409">Vähitellen saadaan tietää, että Renzo on paennut oikeuden käsistä keskeltä Milanoa ja että hän sitten on kadonnut. Kuiskaillaan, että hän on tehnyt jonkun pahan kepposen, minkä, sitä ei tiedetä, mutta sitä kerrotaan sadalla eri tavalla. </note>
        <note xml:id="finnish_1910_cap18-n8" type="comm" target="quarantana/cap18.xml#c18_10410" targetEnd="quarantana/cap18.xml#c18_10456">Kuta mahdottomammalta se kuulostaa, sitä vähemmin sitä uskotaan paikkakunnalla. Useimmat arvelevat ja kuiskaavat toistensa korvaan, että tämä on tuon ylen mahtavan ja väkivaltaisen Don Rodrigon toimeenpanema juoni, jonka tarkoituksena on syöstä turmioon kilpailijaparkansa. </note>
        <note xml:id="finnish_1910_cap18-n9" type="comm" target="quarantana/cap18.xml#c18_10457" targetEnd="quarantana/cap18.xml#c18_10479">Näin ihmiset tehden johtopäätöksiään tosiseikkoja tuntematta, joskus vallan väärin syyttävät konniakin. </note>
        <note xml:id="finnish_1910_cap18-n10" type="comm" target="quarantana/cap18.xml#c18_10480" targetEnd="quarantana/cap18.xml#c18_10522">Mutta me, joilla on, kuten sanotaan, huostassamme salaisuuden avain, saatamme vakuuttaa että Don Rodrigolla tosin ei ollut mitään osallisuutta Renzon onnettomuuteen, mutta että hän kuitenkin iloitsi siitä niin, kuin olisi se ollut hänen itsensä aikaansaama ja että hän siitä riemuitsi yhdessä kätyriensä, ja erityisesti kreivi Attilion kanssa. </note>
        <note xml:id="finnish_1910_cap18-n11" type="comm" target="quarantana/cap18.xml#c18_10523" targetEnd="quarantana/cap18.xml#c18_10568">Viimemainitun olisi pitänyt, alkuperäisten tuumiensa mukaisesti, tähän aikaan jo olla Milanossa. Mutta saatuaan ensi tiedot siellä syntyneistä levottomuuksista ja roskaväen menettelystä, se kun oli halukas vastaanottamaan kaikkea muuta kuin kepiniskuja, hän oli katsonut varovaiseksi pidentää oloansa maalla kunnes saapui rauhoittavia tietoja. </note>
        <note xml:id="finnish_1910_cap18-n12" type="comm" target="quarantana/cap18.xml#c18_10569" targetEnd="quarantana/cap18.xml#c18_10605">Tämän hän teki sitä suuremmalla syyllä, kun hän oli loukannut useita ja kun hänellä oli aihetta pelätä, että niin useiden joukossa, mitkä olivat pysyneet alallaan ainoastaan voimattomuuden pakosta, saattaisi olla joku, joka asianhaarojen rohkaisemana pitäisi hetkeä otollisena tekeytyäkseen kaikkien muiden puolesta kostajaksi. </note>
        <note xml:id="finnish_1910_cap18-n13" type="comm" target="quarantana/cap18.xml#c18_10606" targetEnd="quarantana/cap18.xml#c18_10643">Tätä varovaista lykkäystä ei kestänyt kauan. Milanosta saapunut käsky ryhtyä vangitsemistoimiin Renzoon nähden oli jo merkki siitä, että asiat siellä olivat joutuneet entiselle tolalleen. Selvät tiedot, jotka saapuivat melkein samaan aikaan, tuottivat varmuuden. </note>
        <note xml:id="finnish_1910_cap18-n14" type="comm" target="quarantana/cap18.xml#c18_10644" targetEnd="quarantana/cap18.xml#c18_10683">Kreivi Attilio lähti heti matkaan rohkaisten lähtiessään serkkuaan pysymään lujana yrityksessään ja taistelemaan kaikkia vastuksia vastaan; itse hän puolestaan lupasi auttaa häntä pääsemään vapaaksi munkin vaikutuksesta, ja huomautti, että oikeaan aikaan tuolle viheliäiselle kilpailijalle sattunut onnettomuus oli omansa asiaa suuresti edesauttamaan. </note>
        <note xml:id="finnish_1910_cap18-n15" type="comm" target="quarantana/cap18.xml#c18_10684" targetEnd="quarantana/cap18.xml#c18_10778">Tuskin oli Attilio lähtenyt linnasta, kun Harmaa ehein nahoin saapui Monzasta, tuoden herralleen kaikki ne tiedot, jotka hänen suinkin oli onnistunut saada: nimittäin, että Lucia oli paennut siihen ja siihen luostariin, sen ja sen aatelisneitosen turviin; että hän siinä pysyi alati sulkeutuneena sisälle, vallan kuin olisi ollut nunna, ettei koskaan astunut ulkopuolelle kynnystä, että otti osaa kirkonmenoihinkin istuen pienen rautaristikko-ikkunan takana, mikä aiheutti pettymystä useissa, jotka olivat kuulleet puhuttavan jotain hänen seikkailustaan ja suuresta kauneudestaan, joten kernaasti olisivat tahtoneet nähdä hänen kasvonsa. </note>
        <note xml:id="finnish_1910_cap18-n16" type="comm" target="quarantana/cap18.xml#c18_10779" targetEnd="quarantana/cap18.xml#c18_10801">Nämä tiedot herättivät Don Rodrigossa pirullisen intohimon, tai oikeammin sanoen, saattoivat kahta kiihkeämmäksi hänessä jo ennestään piilleen himon. </note>
        <note xml:id="finnish_1910_cap18-n17" type="comm" target="quarantana/cap18.xml#c18_10802" targetEnd="quarantana/cap18.xml#c18_10830">Näin monet hänen pyyteilleen edulliset asianhaarat kuumensivat yhä enemmän hänen intohimonsa polttoa, nimittäin sitä kunniantunteen, raivon ja inhoittavan halun sekoitusta, joka muodosti hänen intohimonsa. </note>
        <note xml:id="finnish_1910_cap18-n18" type="comm" target="quarantana/cap18.xml#c18_10831" targetEnd="quarantana/cap18.xml#c18_10898">Renzo poissa, karkoitettuna, maanpaossa — tämähän saattoi kaikki yritykset häntä vastaan luvallisiksi, jopa voi hänen morsiantaankin pitää anastettavissa olevana tavarana; ainoa ihminen maailmassa, joka voi tätä puolustaa ja joka saattaisi nostaa kauas ja ylhäisten korviin kuuluvaa melua, oli tuo raivoisa munkki, mutta ennen pitkää hänkin luultavasti tulisi olemaan kykenemätön vahingoittamaan. </note>
        <note xml:id="finnish_1910_cap18-n19" type="comm" target="quarantana/cap18.xml#c18_10899" targetEnd="quarantana/cap18.xml#c18_10916">Ja silloin ilmaantuu äkkiä uusi este, joka ei ainoastaan muodosta vastapainoa kaikille näille edullisille asianhaaroille, vaan myös on omansa tekemään ne vallan tehottomiksi. </note>
        <note xml:id="finnish_1910_cap18-n20" type="comm" target="quarantana/cap18.xml#c18_10917" targetEnd="quarantana/cap18.xml#c18_10965">Monzan luostari, vaikka siellä ei olisikaan asustanut herttuan tytär, oli kova luu miehen sellaisen hampaille, kuin Don Rodrigo. Ja vaikka hän kuinkakin mielikuvituksessaan samoili tämän tyyssijan ympärillä, ei hän keksinyt mitään keinoa tunkeutua sinne sisälle väkivallan eikä viekkauden avulla. </note>
        <note xml:id="finnish_1910_cap18-n21" type="comm" target="quarantana/cap18.xml#c18_10966" targetEnd="quarantana/cap18.xml#c18_11010">Jo hän oli vähällä luopua yrityksestä; hän oli aikeissa lähteä Milanoon ja tehdä kierroksen välttääkseen Monzan, sekä sitten Milanoon saavuttuaan syöksyä keskelle ystäviensä hyörinää huumautuakseen ja karkoittaakseen mielestään iloisien ajatusten avulla sen ajatuksen, josta oli tullut hänen elämänsä kiusa. </note>
        <note xml:id="finnish_1910_cap18-n22" type="comm" target="quarantana/cap18.xml#c18_11011" targetEnd="quarantana/cap18.xml#c18_11021">Mutta nämä ystävät — siinä juuri pulma! </note>
        <note xml:id="finnish_1910_cap18-n23" type="comm" target="quarantana/cap18.xml#c18_11022" targetEnd="quarantana/cap18.xml#c18_11047">Sen sijaan että heidän seurastaan löytäisi hieman virkistävää huvitusta, hän saattoi odottaa siinä kohtaavansa seikkoja, jotka alati palauttaisivat hänen mieleensä surunsa aiheen. Sillä epäilemättä Attilio jo oli toitottanut torvea ja saattanut kaikki odotuksen jännitykseen. </note>
        <note xml:id="finnish_1910_cap18-n24" type="comm" target="quarantana/cap18.xml#c18_11048" targetEnd="quarantana/cap18.xml#c18_11059">Joka taholta häneltä kyseltäisiin tuota nuorta vuoristolaisnaista. Ja silloin tietysti täytyisi antaa päteviä selityksiä. </note>
        <note xml:id="finnish_1910_cap18-n25" type="comm" target="quarantana/cap18.xml#c18_11060" targetEnd="quarantana/cap18.xml#c18_11066">Hän oli tahtonut, oli yrittänyt; mitä hän oli saavuttanut? </note>
        <note xml:id="finnish_1910_cap18-n26" type="comm" target="quarantana/cap18.xml#c18_11067" targetEnd="quarantana/cap18.xml#c18_11100">Oltiin ryhdytty yritykseen — hieman epäjaloon tosin: mutta vähät siitä, kukapa aina voi hillitä oikullisia mielijohteitaan; pääasia on osata niitä tyydyttää. Miten siis aiottiin suoriutua tästä yrityksestä? Miten? </note>
        <note xml:id="finnish_1910_cap18-n27" type="comm" target="quarantana/cap18.xml#c18_11101" targetEnd="quarantana/cap18.xml#c18_11109">Moukka ja munkki olivat vetäneet häntä nenästä. </note>
        <note xml:id="finnish_1910_cap18-n28" type="comm" target="quarantana/cap18.xml#c18_11110" targetEnd="quarantana/cap18.xml#c18_11110">Hiisi vieköön! </note>
        <note xml:id="finnish_1910_cap18-n29" type="comm" target="quarantana/cap18.xml#c18_11111" targetEnd="quarantana/cap18.xml#c18_11147">Ja kun odottamaton onni oli syrjäyttänyt toisen ja taitava ystävä oli sysännyt pois tieltä toisen, ilman että tuolla tolvanalla itsellä oli ollut mitään vaivaa, ei tämä osannut hyväkseen käyttää näitä asianhaaroja, vaan vetäytyi raukkamaisesti pois koko pelistä. </note>
        <note xml:id="finnish_1910_cap18-n30" type="comm" target="quarantana/cap18.xml#c18_11148" targetEnd="quarantana/cap18.xml#c18_11170">Näin ei hän enää koskaan saattanut kohottaa otsaansa säätyhenkilöiden parissa, tai täytyi hänen joka hetki pitää käsi miekankahvalla. </note>
        <note xml:id="finnish_1910_cap18-n31" type="comm" target="quarantana/cap18.xml#c18_11171" targetEnd="quarantana/cap18.xml#c18_11234">Ja sitten, miten palata tai jäädä linnaan, seudulle, missä, puhumattakaan hänen intohimonsa alituisista ja kirvelevistä muistoista, täytyi kärsiä rauenneen yrityksen tuottamaa häpeää, missä samalla kasvaisi yleinen viha häntä kohtaan ja heikkenisi hänen vaikutusvaltansa voima, missä joka vastaantulevan heittiön kasvoissa, keskellä kumarruksiakin, olisi luettavana katkera huudahdus: — Saitpa niellä tuon katkeran palan, se minua ilahuttaa! </note>
        <note xml:id="finnish_1910_cap18-n32" type="comm" target="quarantana/cap18.xml#c18_11235" targetEnd="quarantana/cap18.xml#c18_11270">Vääryydentekijän tie, näin huomauttaa tässä lähdekirjoituksemme, on leveä; mutta täten ei ole sanottu, että se olisi mukava. Sillä on vaikeutensa ja kuoppansa; siihen liittyy paljo ikävyyttä ja vaivaa, vaikka se johtaakin mäkeä alas. </note>
        <note xml:id="finnish_1910_cap18-n33" type="comm" target="quarantana/cap18.xml#c18_11271" targetEnd="quarantana/cap18.xml#c18_11337">Don Rodrigo, joka ei tahtonut hellittää, ei peräytyä eikä pysähtyä, mutta joka oli voimaton omin neuvoin etenemään, hautoi mielessään keinoa, joka saattaisi yrityksen mahdolliseksi. Hän aikoi nimittäin ottaa liittolaisekseen erään henkilön, jonka kädet ulottuivat usein sinne, mihin toisten katseet tuskin kantoivat: henkilön tai pikemmin paholaisen, jota yrityksen vaikeus usein kiihoitti siihen ryhtymään. </note>
        <note xml:id="finnish_1910_cap18-n34" type="comm" target="quarantana/cap18.xml#c18_11338" targetEnd="quarantana/cap18.xml#c18_11384">Mutta tälläkin tuumalla oli vaikeutensa ja vaaransa, sitä painavammat, kuta vähemmin oli mahdollista edeltäpäin niitä laskea; sillä jos hän astui samaan laivaan tämän miehen kanssa, tulisi tämä tosin olemaan voimakas apuri, mutta yhtä itsevaltias ja vaarallinen kuin kapteeni. </note>
        <note xml:id="finnish_1910_cap18-n35" type="comm" target="quarantana/cap18.xml#c18_11385" targetEnd="quarantana/cap18.xml#c18_11404">Tällaiset ajatukset pitivät useamman päivän aikana Don Rodrigoa mitä tuskallisimmassa epäröimistilassa. </note>
        <note xml:id="finnish_1910_cap18-n36" type="comm" target="quarantana/cap18.xml#c18_11405" targetEnd="quarantana/cap18.xml#c18_11419">Tällävälin hän sai serkultaan kirjeen, joka ilmoitti, että juoni oli hyvällä tolalla. </note>
        <note xml:id="finnish_1910_cap18-n37" type="comm" target="quarantana/cap18.xml#c18_11420" targetEnd="quarantana/cap18.xml#c18_11445">Hiukan aikaa jälestä jyrähdys seurasi salamaa: eräänä aamuna kuultiin kerrottavan isä Cristoforon lähteneen Pescarenicon luostarista. </note>
        <note xml:id="finnish_1910_cap18-n38" type="comm" target="quarantana/cap18.xml#c18_11446" targetEnd="quarantana/cap18.xml#c18_11496">Tämä niin pikainen menestys, Attilion melkoisesti rohkaiseva kirje, joka toiselta puolen uhkasi ivanalaiseksi joutumisella, saattoivat Don Rodrigon yhä enemmän kallistumaan vaaranalaiseen päätökseen. Viimeisen sysäyksen antoi hänelle se odottamaton tieto, että Agnese oli palannut kotiansa: yksi este vähempi Lucian lähistössä. </note>
        <note xml:id="finnish_1910_cap18-n39" type="comm" target="quarantana/cap18.xml#c18_11497" targetEnd="quarantana/cap18.xml#c18_11504">Tehkäämme selkoa näistä kahdesta tapahtumasta, alkamalla jälkimäisestä. </note>
        <note xml:id="finnish_1910_cap18-n40" type="comm" target="quarantana/cap18.xml#c18_11505" targetEnd="quarantana/cap18.xml#c18_11550">Tuskin olivat nämä molemmat naisparat asettuneet tyyssijaansa, kun Monzaan ja siis luostariin levisi sanoma Milanon suuresta mellakasta; ja pääsanomaa seurasi pian loppumaton yksityistietojen sarja, joka kasvoi ja vaihettui hetki hetkeltä. </note>
        <note xml:id="finnish_1910_cap18-n41" type="comm" target="quarantana/cap18.xml#c18_11551" targetEnd="quarantana/cap18.xml#c18_11578">Taloudenhoitajatar, joka asunnostaan saattoi luoda toisen katseen kadulle, toisen luostariin, ja joka siis sai uutisia sisästä ja ulkoa, jakeli niitä vierailleen. </note>
        <note xml:id="finnish_1910_cap18-n42" type="comm" target="quarantana/cap18.xml#c18_11579" targetEnd="quarantana/cap18.xml#c18_11608">— On suljettu vankilaan kaksi, kuusi, kahdeksan, neljä, seitsemän. Sanotaan, että nämä hirtetään osaksi "Kainalosauva-leipomon" edustalla, osaksi sen kadun suulla, jonka varrella viljavouti asuu. </note>
        <note xml:id="finnish_1910_cap18-n43" type="comm" target="quarantana/cap18.xml#c18_11609" targetEnd="quarantana/cap18.xml#c18_11623">No, kuulkaapas! Yksi on päässyt pakenemaan, joka oli kotoisin Leccosta, tai niiltä seuduin. </note>
        <note xml:id="finnish_1910_cap18-n44" type="comm" target="quarantana/cap18.xml#c18_11624" targetEnd="quarantana/cap18.xml#c18_11641">Nimeänsä en tiedä; mutta luultavasti tulee joku, joka voi sen minulle sanoa; sitten saamme nähdä, tunnetteko hänet. </note>
        <note xml:id="finnish_1910_cap18-n45" type="comm" target="quarantana/cap18.xml#c18_11642" targetEnd="quarantana/cap18.xml#c18_11697">Tämä uutinen ynnä se seikka, että Renzo oli saapunut Milanoon juuri tuona onnettomana päivänä, herätti molemmissa naisissa hieman levottomuutta, varsinkin Luciassa. Mutta saattaa kuvitella heidän kauhistustaan, kun taloudenhoitajatar tuli kertomaan heille: — Se henkilö, joka pötki tiehensä hirsipuuta pakoon, on kotoisin teidän kylästänne; hän on silkinkehrääjä, nimeltään Tramaglino. Tunnetteko hänet? </note>
        <note xml:id="finnish_1910_cap18-n46" type="comm" target="quarantana/cap18.xml#c18_11698" targetEnd="quarantana/cap18.xml#c18_11732">Lucialta, joka juuri istui päärmäämässä jotain vaatekappaletta, tämä työ putosi käsistä. Hän kalpeni ja muuttui kasvoiltaan siihen määrin, että taloudenhoitajatar varmasti olisi sen huomannut, jos olisi ollut häntä lähempänä. </note>
        <note xml:id="finnish_1910_cap18-n47" type="comm" target="quarantana/cap18.xml#c18_11733" targetEnd="quarantana/cap18.xml#c18_11786">Mutta hän seisoi kynnyksellä Agnesen vieressä, joka, joskin hyvin säikähtyneenä hänkin, vaikka tosin hieman vähemmin, saattoi hillitä itseään ja sai heti vastatuksi, että pikkukylässä kaikki tuntevat toisensa, ja että hän tuon miehen todella tunsi, mutta että hänen oli vaikea uskoa hänelle moista tapahtuneen, hän kun oli kaikkein rauhallisimpia nuoria miehiä. </note>
        <note xml:id="finnish_1910_cap18-n48" type="comm" target="quarantana/cap18.xml#c18_11787" targetEnd="quarantana/cap18.xml#c18_11795">Sitten hän kysyi, oliko varmaa, että hän oli päässyt pakoon, ja minne. </note>
        <note xml:id="finnish_1910_cap18-n49" type="comm" target="quarantana/cap18.xml#c18_11796" targetEnd="quarantana/cap18.xml#c18_11824">— Että hän on paennut, niin kaikki sanovat; minne, sitä ei tiedetä, On hyvin mahdollista, että he vielä saavat hänet kiinni, mutta saattaa hän olla turvissakin. Mutta jos saavat hänet kynsiinsä, niin rauhallinen nuori miehenne… </note>
        <note xml:id="finnish_1910_cap18-n50" type="comm" target="quarantana/cap18.xml#c18_11825" targetEnd="quarantana/cap18.xml#c18_11843">Tänä hetkenä taloudenhoitajatarta onneksi kutsuttiin ja hän riensi pois. Saattaa kuvitella, mihin tilaan jäivät äiti ja tytär. </note>
        <note xml:id="finnish_1910_cap18-n51" type="comm" target="quarantana/cap18.xml#c18_11844" targetEnd="quarantana/cap18.xml#c18_11885">Useampi päivä täytyi vaimoparan ja epätoivoisen tytön olla tämän tuskallisen epävarmuuden valloissa, arvailla tämän surullisen tapahtuman syitä, kulkua ja seurauksia, kumpikin itsekseen tai puoliääneen tilaisuuden tarjoutuessa keskenään selvitellen näiden kauheiden sanojen merkitystä. </note>
        <note xml:id="finnish_1910_cap18-n52" type="comm" target="quarantana/cap18.xml#c18_11886" targetEnd="quarantana/cap18.xml#c18_11896">Viimein, eräänä torstaina, saapui luostariin muuan mies, kysyen Agnesea. </note>
        <note xml:id="finnish_1910_cap18-n53" type="comm" target="quarantana/cap18.xml#c18_11897" targetEnd="quarantana/cap18.xml#c18_11988">Se oli Pescarenicosta kotoisin oleva kalakauppias, joka tapansa mukaan oli matkalla Milanoon saalistaan myymään. Ja hyvä isä Cristoforo oli pyytänyt häntä Monzan läpi kulkiessaan poikkeamaan luostariin, viemään molemmille naisille häneltä terveisiä, kertomaan heille, mitä tiedettiin Renzon surullisesta seikkailusta ja kehoittamaan heitä kärsivällisyyteen sekä luottamaan Jumalaan. Hän, munkkiparka, ei suinkaan heitä aikonut unhoittaa, vaan tahtoi tarkata joka tilaisuutta heitä auttaakseen. Joka viikko hän aikoi lähettää heille tietoja joko käyttäen tätä samaa keinoa, tai jotain toista samanlaista. </note>
        <note xml:id="finnish_1910_cap18-n54" type="comm" target="quarantana/cap18.xml#c18_11989" targetEnd="quarantana/cap18.xml#c18_12035">Mitä tulee Renzoa koskeviin uusiin ja varmoihin tietoihin, sanantuoja ei voinut mainita muuta, kuin että oikeudenpalvelijat olivat käyneet hänen kodissaan ja koettaneet saada hänet käsiinsä. Mutta samalla hän saattoi sanoa heille, että kaikki nämä yritykset olivat epäonnistuneet ja että varmasta lähteestä tiedettiin Renzon paenneen Bergamon alueen turviin. </note>
        <note xml:id="finnish_1910_cap18-n55" type="comm" target="quarantana/cap18.xml#c18_12036" targetEnd="quarantana/cap18.xml#c18_12081">Tämä varmuus — sitä tuskin tarvitsee mainita, oli balsamia Lucian surulle. Tästä hetkestä alkaen hänen kyyneleensä vuotivat helpommin ja vienompina; salaisista mielensä purkauksista äidilleen hän sai suurempaa lohdutusta, ja palavat kiitokset liittyivät kaikkiin hänen rukouksiinsa. </note>
        <note xml:id="finnish_1910_cap18-n56" type="comm" target="quarantana/cap18.xml#c18_12082" targetEnd="quarantana/cap18.xml#c18_12111">Gertrude kutsutti hänet usein yksityiseen vastaanottohuoneeseensa ja keskusteli joskus hyvin kauan hänen kanssaan. Häntä huvitti tyttöparan luonnollisuus ja lempeys kuin myös se, että joka hetki häneltä sai kiitoksia ja siunauksia. </note>
        <note xml:id="finnish_1910_cap18-n57" type="comm" target="quarantana/cap18.xml#c18_12112" targetEnd="quarantana/cap18.xml#c18_12145">Sitten hän kertoi Lucialle kaikessa tuttavallisuudessa osan (nimittäin nuhteettoman osan) omaa elämäkertaansa, mitä oli kärsinyt, mitä hänellä vielä oli kärsittävänä, ja niin Lucian epäluuloinen ihmettely hänen huomaamattaan muuttui sääliksi. </note>
        <note xml:id="finnish_1910_cap18-n58" type="comm" target="quarantana/cap18.xml#c18_12146" targetEnd="quarantana/cap18.xml#c18_12178">Hän sai tästä kertomuksesta ylen riittäviä syitä selittääkseen hyväntekijättärensä käytöstavan hieman omituisia puolia, varsinkin kun hän otti avuksi tuon Agnesen käsityksen ylhäisten henkisistä ominaisuuksista. </note>
        <note xml:id="finnish_1910_cap18-n59" type="comm" target="quarantana/cap18.xml#c18_12179" targetEnd="quarantana/cap18.xml#c18_12230">Vaikka Luciakin puolestaan tunsi taipumusta palkita Gertruden osoittamaa luottamusta, ei hänen mieleensäkään johtunut puhua uudesta levottomuudestaan ja ilmaista, mikä oli hänelle tuo oikeuden käsistä paennut silkinkehrääjä, hän kun tahtoi välttää niin tuskallisen uutisen levittämistä, joka päällepäätteeksi epäilemättä olisi tuottanut hänelle jonkunmoista epäsuosiota. </note>
        <note xml:id="finnish_1910_cap18-n60" type="comm" target="quarantana/cap18.xml#c18_12231" targetEnd="quarantana/cap18.xml#c18_12254">Yhtä pidättyväinen hän oli vastatessaan niihin aatelisneitosen uteliaisiin kysymyksiin, jotka kohdistuivat hänen kihlauksensa edellä kuluneeseen elämään. Mutta tämä ei tapahtunut varovaisuussyistä. </note>
        <note xml:id="finnish_1910_cap18-n61" type="comm" target="quarantana/cap18.xml#c18_12255" targetEnd="quarantana/cap18.xml#c18_12282">Se tapahtui sentähden, että viaton tyttöparka piti sen kuvaamista paljoa kiusallisempana ja vaikeampana kuin ne seikat, mitkä oli kuullut tai joita kuvitteli voivansa kuulla aatelisneitoselta. </note>
        <note xml:id="finnish_1910_cap18-n62" type="comm" target="quarantana/cap18.xml#c18_12283" targetEnd="quarantana/cap18.xml#c18_12335">Näissä esiintyi tyranniutta, salavehkeitä, kärsimystä — kaikki kammottavia ja surullisia asioita, joita kuitenkin saattoi mainita. Lucian tarinaan sekaantui kauttaaltaan tunne, sana, jota hän ei katsonut mahdolliseksi ilmilausua puhuessaan itsestään ja jota hän ei olisi voinut mitenkään kierrellen mainita häpyänsä loukkaamatta — rakkaus! </note>
        <note xml:id="finnish_1910_cap18-n63" type="comm" target="quarantana/cap18.xml#c18_12336" targetEnd="quarantana/cap18.xml#c18_12359">Joskus Gertrude oli vähällä närkästyä tästä estelystä. Mutta kuitenkin siitä pilkisti esiin niin paljo herttaisuutta, niin paljo kunnioitusta, kiitollisuutta jopa luottamustakin! </note>
        <note xml:id="finnish_1910_cap18-n64" type="comm" target="quarantana/cap18.xml#c18_12360" targetEnd="quarantana/cap18.xml#c18_12398">Joskus tämä niin herkkä, hellä ja epäluuloinen kainous häntä pahoitti ehkä toisesta syystä. Mutta kaikki tämä haihtui miellyttävän ajatuksen tieltä, joka palasi hänen mieleensä joka hetki kun hän katseli Luciaa: — Tälle ainakin teen hyvää. </note>
        <note xml:id="finnish_1910_cap18-n65" type="comm" target="quarantana/cap18.xml#c18_12399" targetEnd="quarantana/cap18.xml#c18_12417">Ja se oli totta. Sillä luostarin tarjoaman turvapaikan ohella nämä keskustelut, nämä tuttavalliset hyväilyt tuottivat todella Lucialle melkoista huojennusta. </note>
        <note xml:id="finnish_1910_cap18-n66" type="comm" target="quarantana/cap18.xml#c18_12418" targetEnd="quarantana/cap18.xml#c18_12479">Toisenlaista lohdutusta hän löysi alituisesta työstään. Ja yhä hän pyysi saada jotain tehdä. Keskusteluhuoneeseenkin hän aina toi mukaansa jonkun työn pitääkseen käsiään harjoituksessa. Mutta kuinka surulliset ajatukset hiipivät kaikkialle! Yhä hänen käsitellessään neulaa, johon siihen asti oli varsin vähän tottunut, johtui alati hänen mieleensä vyyhdinpuunsa, ja sen mukana niin paljon muita seikkoja! </note>
        <note xml:id="finnish_1910_cap18-n67" type="comm" target="quarantana/cap18.xml#c18_12480" targetEnd="quarantana/cap18.xml#c18_12503">Seuraavana torstaina tuli jälleen sanantuoja toimittaen perille isä Cristoforon terveiset ja rohkaisut sekä uudelleen vakuuttaen sitä, mikä tällöin oli tärkeintä, nimittäin että Renzo oli turvissa. </note>
        <note xml:id="finnish_1910_cap18-n68" type="comm" target="quarantana/cap18.xml#c18_12504" targetEnd="quarantana/cap18.xml#c18_12570">Tarkempia tietoja hänen onnettomasta seikkailustaan puuttui täydelleen; sillä kuten olemme kertoneet, oli kapusiinilainen toivonut saavansa sellaisia milanolaiselta virkaveljeltään, jolle oli suosittanut Renzoa. Mutta tuo munkki oli vastannut, ettei ollut nähnyt kirjettä eikä sen tuojaa, että todella muuan maalainen oli käynyt häntä kysymässä luostarissa; mutta kun ei ollut tavannut häntä kotona, oli mies poistunut, eikä enää ollut sen jälkeen ilmestynyt. </note>
        <note xml:id="finnish_1910_cap18-n69" type="comm" target="quarantana/cap18.xml#c18_12571" targetEnd="quarantana/cap18.xml#c18_12612">Kolmantena torstaina ei näkynyt ketään. Naisparoille tämä ei yksistään ollut kaihotun ja toivotun lohdutuksen pettämistä, vaan, kuten on laita pienimmänkin vastoinkäymisen kohdatessa surussa ja ahdistuksessa olevia, se myös aiheutti levottomuutta ja lukemattomia tuskallisia epäilyksiä. </note>
        <note xml:id="finnish_1910_cap18-n70" type="comm" target="quarantana/cap18.xml#c18_12613" targetEnd="quarantana/cap18.xml#c18_12634">Jo sitä ennen Agnese oli päättänyt käväistä kotonaan. Tämä luvatun sanantuojan poisjääminen saattoi hänet panemaan päätöksensä täytäntöön. </note>
        <note xml:id="finnish_1910_cap18-n71" type="comm" target="quarantana/cap18.xml#c18_12635" targetEnd="quarantana/cap18.xml#c18_12669">Luciasta oli perin vakava vastoinkäyminen jäädä vaille äitinsä tukea. Mutta toiselta puolen harras toivo saada tietää jotain varmempaa, ja toiselta puolen se tunne, että tässä vahvassa ja pyhässä tyyssijassa oli täydelleen turvissa, saattoivat hänet voittamaan arvelunsa. </note>
        <note xml:id="finnish_1910_cap18-n72" type="comm" target="quarantana/cap18.xml#c18_12670" targetEnd="quarantana/cap18.xml#c18_12709">Ja he sopivat keskenään siten, että Agnese seuraavana päivänä lähtisi tielle odottamaan kalakauppiasta, jonka oli määrä kulkea siitä paluullaan Milanosta ja jolta hän pyytäisi saada tilaa hänen pikkurattaillaan, päästäkseen niillä kotoiseen vuoristokyläänsä. </note>
        <note xml:id="finnish_1910_cap18-n73" type="comm" target="quarantana/cap18.xml#c18_12710" targetEnd="quarantana/cap18.xml#c18_12747">Hän tapasikin todella hänet ja kysyi, eikö isä Cristoforo ollut lähettänyt mitään sanaa hänelle. Kalakauppias kertoi matkansa koko edellisen päivän olleensa kalassa, ja ettei ollut saanut munkilta mitään sanaa eikä tietoa. </note>
        <note xml:id="finnish_1910_cap18-n74" type="comm" target="quarantana/cap18.xml#c18_12748" targetEnd="quarantana/cap18.xml#c18_12783">Agnese pyysi häneltä sitten tuota lupaa nousta rattaille, eikä hänen tarvinnut sitä pitkään pyytää. Tämän jälkeen Agnese meni ottamaan jäähyväiset aatelisnunnalta ja tyttäreltään, voimatta pidättää kyyneliään ja luvaten heti lähettää tietoja ja pian palata. Ja hän lähti matkaan. </note>
        <note xml:id="finnish_1910_cap18-n75" type="comm" target="quarantana/cap18.xml#c18_12784" targetEnd="quarantana/cap18.xml#c18_12790">Matkalla ei tapahtunut mitään erinomaista. </note>
        <note xml:id="finnish_1910_cap18-n76" type="comm" target="quarantana/cap18.xml#c18_12791" targetEnd="quarantana/cap18.xml#c18_12808">He lepäsivät osan yötä majatalossa tien varrella, kuten oli tapa. Ennen päivän valkenemista he jälleen jatkoivat matkaansa ja saapuivat varhain Pescarenicoon. </note>
        <note xml:id="finnish_1910_cap18-n77" type="comm" target="quarantana/cap18.xml#c18_12809" targetEnd="quarantana/cap18.xml#c18_12841">Agnese astui rattailta pienellä luostarin edustapihalla, päästi matkaohjaajansa menemään häntä evästettyään monilla "Jumala palkitkoon" lauseilla. Ja siinä ollessaan, hän ennen kotia menoaan tahtoi käväistä hyväntekijäänsä katsomassa. </note>
        <note xml:id="finnish_1910_cap18-n78" type="comm" target="quarantana/cap18.xml#c18_12842" targetEnd="quarantana/cap18.xml#c18_12854">Hän soitti porttikelloa; veli Galdino, pähkinäinkokoilija, tuli avaamaan. </note>
        <note xml:id="finnish_1910_cap18-n79" type="comm" target="quarantana/cap18.xml#c18_12855" targetEnd="quarantana/cap18.xml#c18_12862">— Oh, vaimo hyvä, mikä suotuisa tuuli teidät tänne tuo! </note>
        <note xml:id="finnish_1910_cap18-n80" type="comm" target="quarantana/cap18.xml#c18_12863" targetEnd="quarantana/cap18.xml#c18_12868">— Tahtoisin puhua isä Cristoforon kanssa. </note>
        <note xml:id="finnish_1910_cap18-n81" type="comm" target="quarantana/cap18.xml#c18_12869" targetEnd="quarantana/cap18.xml#c18_12871">— Isä Cristoforon? </note>
        <note xml:id="finnish_1910_cap18-n82" type="comm" target="quarantana/cap18.xml#c18_12872" targetEnd="quarantana/cap18.xml#c18_12873">Hän ei ole täällä. </note>
        <note xml:id="finnish_1910_cap18-n83" type="comm" target="quarantana/cap18.xml#c18_12874" targetEnd="quarantana/cap18.xml#c18_12878">— Kestääkö kauan kunnes hän palaa? </note>
        <note xml:id="finnish_1910_cap18-n84" type="comm" target="quarantana/cap18.xml#c18_12879" targetEnd="quarantana/cap18.xml#c18_12891">— Kuka tietää! … sanoo luostariveli nostaen hartioita ja pistäen kerityn päänsä kaapuun. </note>
        <note xml:id="finnish_1910_cap18-n85" type="comm" target="quarantana/cap18.xml#c18_12892" targetEnd="quarantana/cap18.xml#c18_12893">— Minne hän on lähtenyt? </note>
        <note xml:id="finnish_1910_cap18-n86" type="comm" target="quarantana/cap18.xml#c18_12894" targetEnd="quarantana/cap18.xml#c18_12895">— Riminiin. </note>
        <note xml:id="finnish_1910_cap18-n87" type="comm" target="quarantana/cap18.xml#c18_12896" targetEnd="quarantana/cap18.xml#c18_12896">— Minne? </note>
        <note xml:id="finnish_1910_cap18-n88" type="comm" target="quarantana/cap18.xml#c18_12897" targetEnd="quarantana/cap18.xml#c18_12898">— Riminiin. </note>
        <note xml:id="finnish_1910_cap18-n89" type="comm" target="quarantana/cap18.xml#c18_12899" targetEnd="quarantana/cap18.xml#c18_12901">— Missä päin se on? </note>
        <note xml:id="finnish_1910_cap18-n90" type="comm" target="quarantana/cap18.xml#c18_12902" targetEnd="quarantana/cap18.xml#c18_12918">— No, sanoi munkki levittäen käsivarsiaan ja halkaisten ilmaa kohtisuorasti ojennetulla kädellään pitkän matkan merkkinä. </note>
        <note xml:id="finnish_1910_cap18-n91" type="comm" target="quarantana/cap18.xml#c18_12919" targetEnd="quarantana/cap18.xml#c18_12921">— Voi minua poloista! </note>
        <note xml:id="finnish_1910_cap18-n92" type="comm" target="quarantana/cap18.xml#c18_12922" targetEnd="quarantana/cap18.xml#c18_12928">Mutta miksi läksi hän pois näin äkkiä? </note>
        <note xml:id="finnish_1910_cap18-n93" type="comm" target="quarantana/cap18.xml#c18_12929" targetEnd="quarantana/cap18.xml#c18_12935">— Sentähden että luostaripiirin esimies niin tahtoi. </note>
        <note xml:id="finnish_1910_cap18-n94" type="comm" target="quarantana/cap18.xml#c18_12936" targetEnd="quarantana/cap18.xml#c18_12944">— Mutta miksi on hän lähetetty pois täältä, hän joka teki niin paljon hyvää näillä seuduin? </note>
        <note xml:id="finnish_1910_cap18-n95" type="comm" target="quarantana/cap18.xml#c18_12945" targetEnd="quarantana/cap18.xml#c18_12946">Voi, mikä onnettomuus. </note>
        <note xml:id="finnish_1910_cap18-n96" type="comm" target="quarantana/cap18.xml#c18_12947" targetEnd="quarantana/cap18.xml#c18_12962">— Jos esimiesten täytyisi selittää määräystensä syyt, niin miten kävisi silloin kuuliaisuuden, vaimo hyvä? </note>
        <note xml:id="finnish_1910_cap18-n97" type="comm" target="quarantana/cap18.xml#c18_12963" targetEnd="quarantana/cap18.xml#c18_12969">— Niin kyllä. Mutta tämä saattaa minut perikatoon. </note>
        <note xml:id="finnish_1910_cap18-n98" type="comm" target="quarantana/cap18.xml#c18_12970" targetEnd="quarantana/cap18.xml#c18_12972">— Tiedättekö, mistä se johtuu? </note>
        <note xml:id="finnish_1910_cap18-n99" type="comm" target="quarantana/cap18.xml#c18_12973" targetEnd="quarantana/cap18.xml#c18_13025">Luultavasti Riminissä on tarvittu hyvää saarnaajaa (onhan meillä niitä kaikkialla, mutta joskus tarvitaan varsin vasituista miestä), sikäläinen luostaripiirin esimies on kaiketi kirjoittanut täkäläiselle, eikö olisi sen ja sen tapaista miestä täällä. Ja meidän luostaripiirimme esimies epäilemättä on ajatellut: ei ole ketään muuta kuin isä Cristoforo, joka siihen soveltuisi. </note>
        <note xml:id="finnish_1910_cap18-n100" type="comm" target="quarantana/cap18.xml#c18_13026" targetEnd="quarantana/cap18.xml#c18_13029">Näin epäilemättä on käynyt. </note>
        <note xml:id="finnish_1910_cap18-n101" type="comm" target="quarantana/cap18.xml#c18_13030" targetEnd="quarantana/cap18.xml#c18_13032">— Voi meitä poloisia! </note>
        <note xml:id="finnish_1910_cap18-n102" type="comm" target="quarantana/cap18.xml#c18_13033" targetEnd="quarantana/cap18.xml#c18_13034">Milloin hän läksi? </note>
        <note xml:id="finnish_1910_cap18-n103" type="comm" target="quarantana/cap18.xml#c18_13035" targetEnd="quarantana/cap18.xml#c18_13035">— Toissapäivänä. </note>
        <note xml:id="finnish_1910_cap18-n104" type="comm" target="quarantana/cap18.xml#c18_13036" targetEnd="quarantana/cap18.xml#c18_13048">— Siinä se! Jos olisin seurannut aiettani tulla tänne muutama päivä aikaisemmin! </note>
        <note xml:id="finnish_1910_cap18-n105" type="comm" target="quarantana/cap18.xml#c18_13049" targetEnd="quarantana/cap18.xml#c18_13060">Eikö tiedetä suunnilleen, milloin hän palaa? </note>
        <note xml:id="finnish_1910_cap18-n106" type="comm" target="quarantana/cap18.xml#c18_13061" targetEnd="quarantana/cap18.xml#c18_13074">— Oh, vaimo hyvä! Sen tietää luostaripiirin esimies, jos edes hänkään tietää. </note>
        <note xml:id="finnish_1910_cap18-n107" type="comm" target="quarantana/cap18.xml#c18_13075" targetEnd="quarantana/cap18.xml#c18_13094">Kun joku meidän saarnaajaveljistämme on nostanut siipensä lentoon, ei ollenkaan saata arvata mille oksalle hän aikoo istuutua. </note>
        <note xml:id="finnish_1910_cap18-n108" type="comm" target="quarantana/cap18.xml#c18_13095" targetEnd="quarantana/cap18.xml#c18_13112">Niitä pyydetään sinne, pyydetään tänne: ja meillä on luostareja joka ilmansuunnalla. </note>
        <note xml:id="finnish_1910_cap18-n109" type="comm" target="quarantana/cap18.xml#c18_13113" targetEnd="quarantana/cap18.xml#c18_13156">Olettakaamme, että isä Cristoforo Riminissä herättää suurta huomiota paastosaarnoillaan; ei, nähkääs, pidä luulla, että hän aina saarnaa valmistamatta, kuten hän teki täällä maalaisväestölle. Kaupunkilaissaarnatuoleja varten hänellä on huolellisesti kirjoitetut saarnansa, vallan oivallisia tuotteita. </note>
        <note xml:id="finnish_1910_cap18-n110" type="comm" target="quarantana/cap18.xml#c18_13157" targetEnd="quarantana/cap18.xml#c18_13176">Nyt leviää huhu tästä suuresta saarnamiehestä kaikkiin noihin seutuihin, ja saattaa tapahtua, että häntä pyydetään … niin kuka sen oikein tietää minne. </note>
        <note xml:id="finnish_1910_cap18-n111" type="comm" target="quarantana/cap18.xml#c18_13177" targetEnd="quarantana/cap18.xml#c18_13197">Sillä elämmehän me luostariveljet kaikkien armeliaisuudesta, ja sentähden on oikein, että palvelemme kaikkia. </note>
        <note xml:id="finnish_1910_cap18-n112" type="comm" target="quarantana/cap18.xml#c18_13198" targetEnd="quarantana/cap18.xml#c18_13211">— Armollinen taivas! huudahti taas Agnese melkein itkien. Mitä pitää minun nyt tehdä ilman tuon miehen tukea? </note>
        <note xml:id="finnish_1910_cap18-n113" type="comm" target="quarantana/cap18.xml#c18_13212" targetEnd="quarantana/cap18.xml#c18_13218">Hän piti isän tavoin huolta meistä. </note>
        <note xml:id="finnish_1910_cap18-n114" type="comm" target="quarantana/cap18.xml#c18_13219" targetEnd="quarantana/cap18.xml#c18_13223">Tämä on meidän tuhomme. </note>
        <note xml:id="finnish_1910_cap18-n115" type="comm" target="quarantana/cap18.xml#c18_13224" targetEnd="quarantana/cap18.xml#c18_13255">— Kuulkaahan, vaimo hyvä. Kieltämättä isä Cristoforo oli miesten parhaita. Mutta onhan meillä toisiakin, hyvin sääliväisiä ja älykkäitä miehiä, jotka osaavat kohdella yhtä luontevasti ylhäisiä kuin köyhiä. </note>
        <note xml:id="finnish_1910_cap18-n116" type="comm" target="quarantana/cap18.xml#c18_13256" targetEnd="quarantana/cap18.xml#c18_13267">Tahdotteko turvautua isä Atanasioon, vai isä Girolamoon? Taikka isä Zaccariaan? </note>
        <note xml:id="finnish_1910_cap18-n117" type="comm" target="quarantana/cap18.xml#c18_13268" targetEnd="quarantana/cap18.xml#c18_13276">Isä Zaccaria on, nähkääs, kerrassaan etevä mies. </note>
        <note xml:id="finnish_1910_cap18-n118" type="comm" target="quarantana/cap18.xml#c18_13277" targetEnd="quarantana/cap18.xml#c18_13316">Tietysti ei teidän pidä, kuten muutamien hölmöjen, huolia hänen riutuneesta ulkomuodostaan, ei hänen hennosta äänestään eikä harvasta partapahasestaan. En erityisesti puhu hänen saarnaaja-lahjoistaan, sillä onhan jokaisella erityiset lahjansa; mutta hyvän neuvon antajaksi ei paremmasta väliä. </note>
        <note xml:id="finnish_1910_cap18-n119" type="comm" target="quarantana/cap18.xml#c18_13317" targetEnd="quarantana/cap18.xml#c18_13378">— Oh, taivas armahda! huudahti Agnese osottaen tuollaista kiitollisuuden ja kärsimättömyyden sekaista tunnetta, jonka aiheuttaa tarjous, mikä tosin on hyvin tarkoitettu, mutta tehoton. Hän ajatteli jotenkin näin: Mitä se minua hyödyttää, jos teidän luostariveljenne on sellainen tai sellainen, kun tuo kunnon mies, joka ei enää ole täällä, yksin tunsi meidän asiamme ja oli ryhtynyt kaikkiin valmistuksiin meitä auttaakseen. </note>
        <note xml:id="finnish_1910_cap18-n120" type="comm" target="quarantana/cap18.xml#c18_13379" targetEnd="quarantana/cap18.xml#c18_13382">— Siinä tapauksessa pitää olla kärsivällisyyttä. </note>
        <note xml:id="finnish_1910_cap18-n121" type="comm" target="quarantana/cap18.xml#c18_13383" targetEnd="quarantana/cap18.xml#c18_13389">— Sen kyllä tiedän, vastasi Agnese. Anteeksi, että teitä häiritsin. </note>
        <note xml:id="finnish_1910_cap18-n122" type="comm" target="quarantana/cap18.xml#c18_13390" targetEnd="quarantana/cap18.xml#c18_13399">— Vieläpä mitä, vaimo hyvä. Olen pahoillani teidän tähtenne. </note>
        <note xml:id="finnish_1910_cap18-n123" type="comm" target="quarantana/cap18.xml#c18_13400" targetEnd="quarantana/cap18.xml#c18_13417">Ja jos päätätte turvautua johonkin luostarimme veljistä, niin tiedätte että luostari on tässä paikoillaan. </note>
        <note xml:id="finnish_1910_cap18-n124" type="comm" target="quarantana/cap18.xml#c18_13418" targetEnd="quarantana/cap18.xml#c18_13427">Muuten vallan pian ilmestyn öljyä kokoomaan. </note>
        <note xml:id="finnish_1910_cap18-n125" type="comm" target="quarantana/cap18.xml#c18_13428" targetEnd="quarantana/cap18.xml#c18_13450">— Voikaa hyvin, Agnese virkkoi, ja hän läksi kulkemaan kyläänsä kohti, epätoivoisena, hämmentyneenä, ollen pois suunniltaan, kuin sokea raukka, joka on hukannut sauvansa. </note>
        <note xml:id="finnish_1910_cap18-n126" type="comm" target="quarantana/cap18.xml#c18_13451" targetEnd="quarantana/cap18.xml#c18_13465">Me, joilla on hieman paremmat tiedot kuin veli Galdinolla, saatamme nyt kertoa, miten tämä seikka todella oli tapahtunut. </note>
        <note xml:id="finnish_1910_cap18-n127" type="comm" target="quarantana/cap18.xml#c18_13466" targetEnd="quarantana/cap18.xml#c18_13487">Niinpian kun Attilio oli saapunut Milanoon, hän meni, kuten oli luvannut Don Rodrigolle, tervehtimään heidän yhteistä setäänsä, salaisen neuvoston jäsentä. </note>
        <note xml:id="finnish_1910_cap18-n128" type="comm" target="quarantana/cap18.xml#c18_13488" targetEnd="quarantana/cap18.xml#c18_13519">(Tähän neuvostoon kuului silloin kolmetoista jäsentä, osaksi sotilas-, osaksi siviilisäätyläisiä, joilta maaherra kysyi neuvoa, ja jotka kuvernöörin kuoltua tai vaihtuessa väliaikaisesti hoitivat hänen tehtäviään.) </note>
        <note xml:id="finnish_1910_cap18-n129" type="comm" target="quarantana/cap18.xml#c18_13520" targetEnd="quarantana/cap18.xml#c18_13550">Kreivi-setä, siviilihenkilö ja yksi neuvoston vanhimpia, omisti siinä jonkunlaista vaikutusvaltaa. Tämän vaikutusvaltansa käyttämisessä niin hyvin neuvoston keskuudessa kuin ulospäin, hänellä ei ollut vertaistaan. </note>
        <note xml:id="finnish_1910_cap18-n130" type="comm" target="quarantana/cap18.xml#c18_13551" targetEnd="quarantana/cap18.xml#c18_13591">Kaksimielinen puhetapa, merkitsevä vaitiolo, pysähtyminen keskellä lausetta, silmienisku, joka näytti sanovan: en voi puhua, tapa aina antaa toiveita koskaan lupaamatta, uhata, noudattamalla kaikkia kohteliaisuuden vaatimuksia — kaikki tämä tarkoitti yhtä seikkaa ja kaikki kääntyi enemmän tai vähemmän hänen hyödykseen. </note>
        <note xml:id="finnish_1910_cap18-n131" type="comm" target="quarantana/cap18.xml#c18_13592" targetEnd="quarantana/cap18.xml#c18_13661">Jos hän sanoi: — Minä en tässä asiassa voi tehdä mitään, mikä joskus oli vallan totta, niin hän lausui sen sellaisella äänenpainolla, ettei sitä uskottu, ja tämä oli omansa lisäämään käsitystä hänen vallastaan ja samalla itse tätä valtaa, aivan samoin kuin nuo rasiat, joita vielä näkee muutamissa apteekeissa ja joiden laidassa on arapiankielinen nimikirjoitus; nämä eivät itse teossa sisällä mitään, mutta niiden tehtävä on ylläpitää rohdosmyymälän arvoa. </note>
        <note xml:id="finnish_1910_cap18-n132" type="comm" target="quarantana/cap18.xml#c18_13662" targetEnd="quarantana/cap18.xml#c18_13712">Kreivi-sedän vaikutusvalta, joka jo hyvin kauan aikaa oli kasvamistaan kasvanut, joskin hitaasti, oli äsken ja äkkiä, kuten sanotaan, astunut jättiläisaskeleen erityisen tilaisuuden kautta. Tämä tapahtui eräällä matkalla, jonka hän oli saanut toimekseen tehdä Madridin hoviin, missä hänet oli vastaanotettu tavalla, josta pitäisi kuulla hänen itsensä kertovan. </note>
        <note xml:id="finnish_1910_cap18-n133" type="comm" target="quarantana/cap18.xml#c18_13713" targetEnd="quarantana/cap18.xml#c18_13776">Mainitaksemme ainoastaan yhden seikan: kreivi-herttua oli kohdellut häntä erityisen armollisesti, oli päästänyt hänet yksityisseuraansa, ja tämä hänen kohteliaisuutensa oli mennyt niin pitkälle, että hän kerran, miltei puolen hovin läsnäollessa, oli kysynyt häneltä, mitä hän piti Madridista. Toisen kerran hän kahden kesken ollen erään ikkunan syvennyksessä oli lausunut, että Milanon tuomiokirkko oli kaikkein suurin kuninkaan alueilla. </note>
        <note xml:id="finnish_1910_cap18-n134" type="comm" target="quarantana/cap18.xml#c18_13777" targetEnd="quarantana/cap18.xml#c18_13833">Tervehdittyään kohteliaasti kreivi-setää ja tuotuaan hänelle serkkunsa terveiset Attilio niin vakavana, kuin miksi hän tarvittaessa osasi tekeytyä, sanoi: — Luulen velvollisuudekseni, ilman että väärinkäytän Rodrigon luottamusta, ilmaista arvoisalle sedälle seikan, joka, ellette siihen puutu, voi käydä hyvin vakavaksi ja tuottaa mitä ikävimpiä seur… </note>
        <note xml:id="finnish_1910_cap18-n135" type="comm" target="quarantana/cap18.xml#c18_13834" targetEnd="quarantana/cap18.xml#c18_13837">— Taas joku hänen seikkailuistaan, luulemma. </note>
        <note xml:id="finnish_1910_cap18-n136" type="comm" target="quarantana/cap18.xml#c18_13838" targetEnd="quarantana/cap18.xml#c18_13851">— Totuuden nimessä voin vakuuttaa, ettei Don Rodrigossa tällä kertaa ole syytä. </note>
        <note xml:id="finnish_1910_cap18-n137" type="comm" target="quarantana/cap18.xml#c18_13852" targetEnd="quarantana/cap18.xml#c18_13865">Mutta hänen asiansa on hyvin arveluttava ja, kuten jo sanoin, ei kukaan muu kuin arvoisa setä voi… </note>
        <note xml:id="finnish_1910_cap18-n138" type="comm" target="quarantana/cap18.xml#c18_13866" targetEnd="quarantana/cap18.xml#c18_13867">— No, no, saammehan nähdä. </note>
        <note xml:id="finnish_1910_cap18-n139" type="comm" target="quarantana/cap18.xml#c18_13868" targetEnd="quarantana/cap18.xml#c18_13887">— Siellä on muuan kapusiinilais-munkki, joka on ahdistanut serkkuani; ja asia on nyt sillä kannalla, että… </note>
        <note xml:id="finnish_1910_cap18-n140" type="comm" target="quarantana/cap18.xml#c18_13888" targetEnd="quarantana/cap18.xml#c18_13903">— Kuinka monta kertaa olenkaan sanonut teille molemmille, että täytyy antaa munkkien olla omilla aloillaan. </note>
        <note xml:id="finnish_1910_cap18-n141" type="comm" target="quarantana/cap18.xml#c18_13904" targetEnd="quarantana/cap18.xml#c18_13915">On jo kylliksi niistä kaikista selkkauksista ja huolista, joita nuo ihmiset tuottavat sille, jonka velvollisuus on, joka on saanut tehtäväkseen… </note>
        <note xml:id="finnish_1910_cap18-n142" type="comm" target="quarantana/cap18.xml#c18_13916" targetEnd="quarantana/cap18.xml#c18_13918">Ja tässä hän päästi pullistetuista poskistaan aimo puhalluksen. </note>
        <note xml:id="finnish_1910_cap18-n143" type="comm" target="quarantana/cap18.xml#c18_13919" targetEnd="quarantana/cap18.xml#c18_13924">— Mutta te saatatte välttää heitä. </note>
        <note xml:id="finnish_1910_cap18-n144" type="comm" target="quarantana/cap18.xml#c18_13925" targetEnd="quarantana/cap18.xml#c18_13940">— Setä hyvä, tässä on velvollisuuteni teille huomauttaa, että Rodrigo olisi häntä välttänyt, jos se olisi ollut mahdollista. </note>
        <note xml:id="finnish_1910_cap18-n145" type="comm" target="quarantana/cap18.xml#c18_13941" targetEnd="quarantana/cap18.xml#c18_13956">Munkki pitää hänelle vihaa ja on yrittänyt häntä kaikin tavoin ärsyttää. </note>
        <note xml:id="finnish_1910_cap18-n146" type="comm" target="quarantana/cap18.xml#c18_13957" targetEnd="quarantana/cap18.xml#c18_13964">— Mitä hiidessä siis tuolla munkilla on veljenpoikaani vastaan? </note>
        <note xml:id="finnish_1910_cap18-n147" type="comm" target="quarantana/cap18.xml#c18_13965" targetEnd="quarantana/cap18.xml#c18_13982">— Ennen kaikkea tämä munkki on raju mies, ja sellaisena tunnettukin, ja on ottanut oikein urakalleen hakea riitaa aatelisten kanssa. </note>
        <note xml:id="finnish_1910_cap18-n148" type="comm" target="quarantana/cap18.xml#c18_13983" targetEnd="quarantana/cap18.xml#c18_14011">Tämä munkki suojelee, ohjaa — tai miten oikein sanoisin — erästä sikäläistä maalaisnaista, ja tätä olentoa kohtaan hän tuntee rakkautta … enpä suorastaan tahdo väittää itsekästä, mutta hyvin mustasukkaista, epäluuloista, hyvin herkkää… </note>
        <note xml:id="finnish_1910_cap18-n149" type="comm" target="quarantana/cap18.xml#c18_14012" targetEnd="quarantana/cap18.xml#c18_14048">— Ymmärrän, sanoi kreivi; ja luonnon hänen kasvoihinsa luomaan tomppelimaisuuden ilmeeseen, jota myöhemmin moneen kertaan oli verhonnut ja peittänyt valtioviisauden juonittelu, liittyi ilkeyden välkähdys, joka vaikutukseltaan oli vallan erinomainen. </note>
        <note xml:id="finnish_1910_cap18-n150" type="comm" target="quarantana/cap18.xml#c18_14049" targetEnd="quarantana/cap18.xml#c18_14069">— No niin, jo joku aika sitten, jatkoi Attilio, tämän munkin mieleen on juolahtanut, että Rodrigo olisi saanut päähänsä jonkinlaisia tarkoituksia tähän tyttöön nähden… </note>
        <note xml:id="finnish_1910_cap18-n151" type="comm" target="quarantana/cap18.xml#c18_14070" targetEnd="quarantana/cap18.xml#c18_14096">— Saanut päähänsä, saanut päähänsä… Tunnenpa minäkin hänet, tuon arvoisan Don Rodrigon. Ja tarvittaisiin toisenkykyistä asianajajaa, kuin te, häntä näissä asioissa puolustamaan. </note>
        <note xml:id="finnish_1910_cap18-n152" type="comm" target="quarantana/cap18.xml#c18_14097" targetEnd="quarantana/cap18.xml#c18_14157">— Anteeksi, herra setä. Olen varsin taipuvainen uskomaan, että Don Rodrigo on saattanut tehdä pilaa kohdatessaan hänet kerran maantiellä. Onhan hän nuori, eikä päällepäätteeksi ole kapusiinilainen. Mutta nämä ovat sellaisia mitättömyyksiä, joita ei kannata kertoa sedälle. Mutta vakavaa tässä on se, että munkki on ruvennut puhumaan Don Rodrigosta kuin konnasta ja että koettaa yllyttää häntä vastaan koko paikkakunnan… </note>
        <note xml:id="finnish_1910_cap18-n153" type="comm" target="quarantana/cap18.xml#c18_14158" targetEnd="quarantana/cap18.xml#c18_14161">— Entä toiset munkit? </note>
        <note xml:id="finnish_1910_cap18-n154" type="comm" target="quarantana/cap18.xml#c18_14162" targetEnd="quarantana/cap18.xml#c18_14198">— He eivät sekaannu asiaan, sillä tietävät virkaveljensä olevan huimapään ja kunnioittavat suuresti Rodrigoa. Mutta toiselta puolen tällä munkilla on ääretön vaikutusvalta seudun väestön keskuudessa, sillä hän esiintyy myös pyhänä miehenä, ja… </note>
        <note xml:id="finnish_1910_cap18-n155" type="comm" target="quarantana/cap18.xml#c18_14199" targetEnd="quarantana/cap18.xml#c18_14207">— Oletan, ettei hän tiedä Rodrigon olevan veljenpoikani… </note>
        <note xml:id="finnish_1910_cap18-n156" type="comm" target="quarantana/cap18.xml#c18_14208" targetEnd="quarantana/cap18.xml#c18_14210">— Ettäkö ei sitä tietäisi? </note>
        <note xml:id="finnish_1910_cap18-n157" type="comm" target="quarantana/cap18.xml#c18_14211" targetEnd="quarantana/cap18.xml#c18_14221">Tämä seikka häntä vielä kahta pahemmin villitsee. </note>
        <note xml:id="finnish_1910_cap18-n158" type="comm" target="quarantana/cap18.xml#c18_14222" targetEnd="quarantana/cap18.xml#c18_14223">— Kuinka? Kuinka? </note>
        <note xml:id="finnish_1910_cap18-n159" type="comm" target="quarantana/cap18.xml#c18_14224" targetEnd="quarantana/cap18.xml#c18_14275">— Toitottaahan hän juuri jokaiselle, että riitaisuutensa Don Rodrigon kanssa häntä kahta enemmän huvittaa, tällä kun on luonnollinen suojelija, nimittäin sen arvoinen mies kuin te, setä hyvä. Lisäksi hän sanoo nauravansa ylhäisille ja valtiomiehille ja että Pyhän Fransiskuksen köysi sitoo miekatkin, ja… </note>
        <note xml:id="finnish_1910_cap18-n160" type="comm" target="quarantana/cap18.xml#c18_14276" targetEnd="quarantana/cap18.xml#c18_14278">— Kirotun uskalias munkki! </note>
        <note xml:id="finnish_1910_cap18-n161" type="comm" target="quarantana/cap18.xml#c18_14279" targetEnd="quarantana/cap18.xml#c18_14282">Mikä onkaan hänen nimensä? </note>
        <note xml:id="finnish_1910_cap18-n162" type="comm" target="quarantana/cap18.xml#c18_14283" targetEnd="quarantana/cap18.xml#c18_14310">— Veli Cristoforo, kotoisin ———sta, sanoi Attilio. Ja kreivi-setä, puhkuen ja puhaltaen, otti esiin laatikosta pienen muistiinpanokirjan ja kirjoitti siihen tuon nimi-paran. </note>
        <note xml:id="finnish_1910_cap18-n163" type="comm" target="quarantana/cap18.xml#c18_14311" targetEnd="quarantana/cap18.xml#c18_14324">Tällävälin Attilio jatkoi: — Tuo munkki on aina ollut tuollainen levoton mies. Hänen elämäkertansa on tunnettu. </note>
        <note xml:id="finnish_1910_cap18-n164" type="comm" target="quarantana/cap18.xml#c18_14325" targetEnd="quarantana/cap18.xml#c18_14359">Hän oli alhaista sukua, hänellä oli muutamia kolikoita taskussa, ja sentähden hän muka tahtoi kilpailla kotiseutunsa jalosukuisten kanssa. Ja kun hänen ei onnistunut vetää vertoja heille, hän raivoissaan tappoi yhden heistä. Välttääkseen hirsipuun hän sitten rupesi munkiksi. </note>
        <note xml:id="finnish_1910_cap18-n165" type="comm" target="quarantana/cap18.xml#c18_14360" targetEnd="quarantana/cap18.xml#c18_14363">— Hyvä! Mainiota! </note>
        <note xml:id="finnish_1910_cap18-n166" type="comm" target="quarantana/cap18.xml#c18_14364" targetEnd="quarantana/cap18.xml#c18_14374">Saammehan nähdä, saammehan nähdä, sanoi kreivi, yhä edelleen äänekkäästi huohotellen. </note>
        <note xml:id="finnish_1910_cap18-n167" type="comm" target="quarantana/cap18.xml#c18_14375" targetEnd="quarantana/cap18.xml#c18_14406">— Ja nyt, jatkoi Attilio, hän on entistään raivostuneempi, muuan rakas tuumansa kun on rauennut. Ja tästä arvoisa setä saattaa saada oikean käsityksen siitä, mikä oikeastaan on tuo mies. </note>
        <note xml:id="finnish_1910_cap18-n168" type="comm" target="quarantana/cap18.xml#c18_14407" targetEnd="quarantana/cap18.xml#c18_14469">Hän tahtoi naittaa suosikkinsa. Johtuiko tämä siitä, että hän tahtoi suojella häntä maailman vaaroilta, ymmärrättehän, vai jostakin toisesta syystä, mutta kaikin mokomin hän hänet tahtoi naittaa. Ja hän oli löytänyt sopivan miehen … toisen suosikin, henkilön, jonka nimen mahdollisesti ja varmastikin setä tuntee, sillä oletan, että salainen neuvosto on käsitellyt tämän arvoisan yksilön asiaa. </note>
        <note xml:id="finnish_1910_cap18-n169" type="comm" target="quarantana/cap18.xml#c18_14470" targetEnd="quarantana/cap18.xml#c18_14472">— Kuka hän on? </note>
        <note xml:id="finnish_1910_cap18-n170" type="comm" target="quarantana/cap18.xml#c18_14473" targetEnd="quarantana/cap18.xml#c18_14480">— Silkinkehrääjä, Lorenzo Tramaglino, hän joka… </note>
        <note xml:id="finnish_1910_cap18-n171" type="comm" target="quarantana/cap18.xml#c18_14481" targetEnd="quarantana/cap18.xml#c18_14486">— Lorenzo Tramaglino! huudahti kreivi-setä. </note>
        <note xml:id="finnish_1910_cap18-n172" type="comm" target="quarantana/cap18.xml#c18_14487" targetEnd="quarantana/cap18.xml#c18_14491">Yhä parempaa ja parempaa. Hyvä, arvoisa luostariveli. </note>
        <note xml:id="finnish_1910_cap18-n173" type="comm" target="quarantana/cap18.xml#c18_14492" targetEnd="quarantana/cap18.xml#c18_14501">Todellakin … epäilemättä … hänellä kirje eräälle … on vahinko, ettei … mutta vähät siitä. </note>
        <note xml:id="finnish_1910_cap18-n174" type="comm" target="quarantana/cap18.xml#c18_14502" targetEnd="quarantana/cap18.xml#c18_14506">Kaikki käy hyvin. </note>
        <note xml:id="finnish_1910_cap18-n175" type="comm" target="quarantana/cap18.xml#c18_14507" targetEnd="quarantana/cap18.xml#c18_14538">Ja minkätähden Don Rodrigo ei virka minulle mitään kaikesta tästä, miksi antaa hän asioiden mennä näin pitkälle ja miksi ei hän käänny sen puoleen, joka voi ja tahtoo ohjata ja tukea? </note>
        <note xml:id="finnish_1910_cap18-n176" type="comm" target="quarantana/cap18.xml#c18_14539" targetEnd="quarantana/cap18.xml#c18_14546">— Sanon teille totuuden tässäkin suhteessa. </note>
        <note xml:id="finnish_1910_cap18-n177" type="comm" target="quarantana/cap18.xml#c18_14547" targetEnd="quarantana/cap18.xml#c18_14587">Toiselta puolen tietäen kuinka paljon ikävyyksiä ja asioita sedällä on päässä … (tämä huohotti ja siveli kädellään päätään ikäänkuin osoittaakseen, miten suuri vaiva hänellä oli niitä kaikkia siinä säilyttää) hän ei ole hennonnut, jatkoi Attilio, tuottaa teille lisähuolta. </note>
        <note xml:id="finnish_1910_cap18-n178" type="comm" target="quarantana/cap18.xml#c18_14588" targetEnd="quarantana/cap18.xml#c18_14638">Ja sanonpa teille kaiken: mikäli olen saattanut ymmärtää, hän on niin kiusaantunut, niin pois suunniltaan tuon munkin konnankujeista, että häntä paljon enemmän haluttaa hankkia itselleen oikeutta omalla kädellään, yhdellä iskulla, kuin saavuttaa sitä säännöllisellä tavalla, varovaisuuden tai arvoisan sedän käden avulla. </note>
        <note xml:id="finnish_1910_cap18-n179" type="comm" target="quarantana/cap18.xml#c18_14639" targetEnd="quarantana/cap18.xml#c18_14675">Minä olen koettanut heittää vettä tuleen. Mutta huomattuani asian saavan pahan käänteen, katsoin velvollisuudekseni ilmoittaa tämän kaiken sedälle, joka kuitenkin on suvun pää ja tuki… </note>
        <note xml:id="finnish_1910_cap18-n180" type="comm" target="quarantana/cap18.xml#c18_14676" targetEnd="quarantana/cap18.xml#c18_14683">— Olisi ollut parempi, jos olisit puhunut aikaisemmin. </note>
        <note xml:id="finnish_1910_cap18-n181" type="comm" target="quarantana/cap18.xml#c18_14684" targetEnd="quarantana/cap18.xml#c18_14727">— Se on totta. Mutta toivoin yhä, että asia olisi itsestään rauennut, ja että munkki lopulta tulisi järkiinsä, tai että hän poistuisi luostarista, kuten usein on kapusiinilaisten laita, jotka milloin ovat siellä milloin täällä. Ja silloinhan kaikki olisi ollut lopussa. </note>
        <note xml:id="finnish_1910_cap18-n182" type="comm" target="quarantana/cap18.xml#c18_14728" targetEnd="quarantana/cap18.xml#c18_14728">Mutta… </note>
        <note xml:id="finnish_1910_cap18-n183" type="comm" target="quarantana/cap18.xml#c18_14729" targetEnd="quarantana/cap18.xml#c18_14734">— Nyt tämän asian järjestäminen jää minun toimekseni. </note>
        <note xml:id="finnish_1910_cap18-n184" type="comm" target="quarantana/cap18.xml#c18_14735" targetEnd="quarantana/cap18.xml#c18_14738">— Niin minäkin olen ajatellut. </note>
        <note xml:id="finnish_1910_cap18-n185" type="comm" target="quarantana/cap18.xml#c18_14739" targetEnd="quarantana/cap18.xml#c18_14771">Sanoin itsekseni: setä, joka on niin teräväpäinen, niin vaikutusvaltainen, epäilemättä osaa häätää skandaalin ja samalla pelastaa Rodrigon, ja pohjaltaan myös oman kunniansa. </note>
        <note xml:id="finnish_1910_cap18-n186" type="comm" target="quarantana/cap18.xml#c18_14772" targetEnd="quarantana/cap18.xml#c18_14799">Tuo munkki, ajattelen, kömpii aina Pyhän Fransiskuksen köyden turviin, mutta tuota köyttä ei ehdottomasti sopivimmin tarvitse sitoa vatsan ympärille. </note>
        <note xml:id="finnish_1910_cap18-n187" type="comm" target="quarantana/cap18.xml#c18_14800" targetEnd="quarantana/cap18.xml#c18_14845">Arvoisalla sedällä on tuhat keinoa, joita minä en tunne. Tiedän, että luostaripiirin esimies tuntee, ja syystä, suurta kunnioitusta teitä kohtaan! Ja jos setä katsoo tässä asiassa parhaaksi keinoksi antaa tuon munkin vaihtaa ilmanalaa, niin parilla sanalla… </note>
        <note xml:id="finnish_1910_cap18-n188" type="comm" target="quarantana/cap18.xml#c18_14846" targetEnd="quarantana/cap18.xml#c18_14859">— Jättäkää, herraseni, huoli tämän asian pohtimisesta sille, jolle se kuuluu, sanoi hieman äreästi kreivi-setä. </note>
        <note xml:id="finnish_1910_cap18-n189" type="comm" target="quarantana/cap18.xml#c18_14860" targetEnd="quarantana/cap18.xml#c18_14878">— Niin, se on totta! huudahti Attilio, pudistaen kevyesti päätään ja säälivästi hymyillen itselleen. </note>
        <note xml:id="finnish_1910_cap18-n190" type="comm" target="quarantana/cap18.xml#c18_14879" targetEnd="quarantana/cap18.xml#c18_14887">Olenko minä todella mies antamaan neuvoja sedälle. </note>
        <note xml:id="finnish_1910_cap18-n191" type="comm" target="quarantana/cap18.xml#c18_14888" targetEnd="quarantana/cap18.xml#c18_14901">Mutta lämmin huoleni perheen kunniasta panee minut lörpöttelemään. </note>
        <note xml:id="finnish_1910_cap18-n192" type="comm" target="quarantana/cap18.xml#c18_14902" targetEnd="quarantana/cap18.xml#c18_14927">Ja pelkäänpä tehneeni toisenkin tyhmyyden, hän lisäsi miettiväisen näköisenä: pelkään että olen saattanut Rodrigon epäedulliseen valoon sedän silmissä. </note>
        <note xml:id="finnish_1910_cap18-n193" type="comm" target="quarantana/cap18.xml#c18_14928" targetEnd="quarantana/cap18.xml#c18_14953">En saisi rauhaa, jos olisin saattanut teidät luulemaan, ettei muka Don Rodrigo tuntisi teitä kohtaan kaikkea sitä luottamusta, kaikkea sitä alistuvaisuutta, jota on velvollinen tuntemaan. </note>
        <note xml:id="finnish_1910_cap18-n194" type="comm" target="quarantana/cap18.xml#c18_14954" targetEnd="quarantana/cap18.xml#c18_14962">Suvaitkaa uskoa arvoisa setä, että hän tässä suhteessa suorastaan… </note>
        <note xml:id="finnish_1910_cap18-n195" type="comm" target="quarantana/cap18.xml#c18_14963" targetEnd="quarantana/cap18.xml#c18_14981">— No, no. Miten voisittekaan te kaksi tehdä toisillenne väärin. Pysyttehän ystävinä, kunnes jompikumpi teistä tulee järkeväksi. </note>
        <note xml:id="finnish_1910_cap18-n196" type="comm" target="quarantana/cap18.xml#c18_14982" targetEnd="quarantana/cap18.xml#c18_15021">Te huimapäät, aina te teette jotain ajattelematonta, ja minun tehtäväkseni jää sitä korjata! Kykenettepä saattamaan minutkin ajattelemattomaan tekoon … niin te kaksi tuotatte minulle enemmän huolta — saattaa kuvitella miten täysin poskin hän tässä henkeään puhalteli ulos — kuin kaikki nämä siunatut valtion asiat. </note>
        <note xml:id="finnish_1910_cap18-n197" type="comm" target="quarantana/cap18.xml#c18_15022" targetEnd="quarantana/cap18.xml#c18_15054">Attilio toi vielä esiin jonkun anteeksipyynnön, lupauksen, kohteliaisuuden, sanoi hyvästi ja meni. — Koettakaa olla hieman järkeviä, näin kuului kreivi-sedän tavallinen jäähyväislause veljenpojilleen. </note>
      </p>
</div>
    </body>
  </text>
</TEI>