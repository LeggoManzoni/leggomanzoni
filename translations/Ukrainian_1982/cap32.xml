<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap32">
        <note xml:id="ukrainian_1982_cap32-n1" type="comm" target="quarantana/cap32.xml#c32_10001" targetEnd="quarantana/cap32.xml#c32_10027">Оскільки ставало чимдалі важче вдовольняти тяжкі вимоги, висовувані обставинами, то в Раді декуріонів 4 травня вирішили звернутися по допомогу до губернатора. </note>
        <note xml:id="ukrainian_1982_cap32-n2" type="comm" target="quarantana/cap32.xml#c32_10028" targetEnd="quarantana/cap32.xml#c32_10175">І ось 22 травня до табору було відряджено двох представників колегії декуріонів, щоб ознайомити губернатора з лихом і тяжким становищем міста: величезні витрати, порожня скарбниця, незібрані поточні податки через загальне збідніння, викликане такою кількістю причин, а надто розоренням під час війни. Далі треба було переконати губернатора в тому, що, згідно постійно діючих законів і звичаїв та особливої постанови Карла V, видатки в зв'язку з чумою повинні лягати на скарбницю: так, в чумну епідемію 1576 року губернатор маркіз Айямонте не лише припинив збирання всіх казенних податків, але навіть дав місту субсидію в сорок тисяч скуді з тієї ж скарбниці. Нарешті, було доручено просити губернатора про чотири речі: щоб він припинив збирання податків, як було зроблено того разу; щоб скарбниця видала грошей; щоб губернатор повідомив короля про лиха міста й провінції; щоб він звільнив від найманих військ країну, вже розорену попередніми. </note>
        <note xml:id="ukrainian_1982_cap32-n3" type="comm" target="quarantana/cap32.xml#c32_10176" targetEnd="quarantana/cap32.xml#c32_10224">Губернатор відповів на це посланням, де висловив своє співчуття й нові прохання: він, мовляв, дуже жалкує, що не може бути в місті, аби докласти все своє старання й усіляко допомогти постраждалим, але сподівається, що старання панів членів трибуналу надолужить це. Нині такий час, що вимагає витрат; не жаліючи засобів і хисту, слід викручуватися якнайспритніше. </note>
        <note xml:id="ukrainian_1982_cap32-n4" type="comm" target="quarantana/cap32.xml#c32_10225" targetEnd="quarantana/cap32.xml#c32_10242">Що ж до висловлених вимог, procuere en el mejor modo que el tiempo y necesidades presentes permitieren. </note>
        <note xml:id="ukrainian_1982_cap32-n5" type="comm" target="quarantana/cap32.xml#c32_10243" targetEnd="quarantana/cap32.xml#c32_10256">А внизу карлючки, що мали значити: «Амброджо Спінола», такі самі чіткі, як і його обіцянки. </note>
        <note xml:id="ukrainian_1982_cap32-n6" type="comm" target="quarantana/cap32.xml#c32_10257" targetEnd="quarantana/cap32.xml#c32_10294">Великий канцлер Феддер написав йому, що цю відповідь було прочитано декуріонами соп gran desconsuelo. Потому почалися нові поїздки туди й назад, запити та відповіді; та я не думаю, щоб були прийняті певніші ухвали. </note>
        <note xml:id="ukrainian_1982_cap32-n7" type="comm" target="quarantana/cap32.xml#c32_10295" targetEnd="quarantana/cap32.xml#c32_10321">Через якийсь час, саме в розпал чуми, губернатор особливою грамотою передав свою владу Феррерові, бо ж йому самому доводиться, писав він, думати тільки про війну. </note>
        <note xml:id="ukrainian_1982_cap32-n8" type="comm" target="quarantana/cap32.xml#c32_10322" targetEnd="quarantana/cap32.xml#c32_10404">До речі, треба сказати, що ця війна разом з чумою забрала, не рахуючи солдатів, щонайменше мільйон людей в Ломбардії, Венеціанській області, П'ємонті, Тоскані й частково в Романьї, а також спустошила, як ми бачили вище, місцевості, по яких пройшлася не на повну силу. Можете собі уявити, що коїлося там, де вона була в самому розпалі. Ця війна, після взяття й жорстокого розграбування Мантуї, скінчилася загальним визнанням нового герцога, для звільнення якого її було розпочато. </note>
        <note xml:id="ukrainian_1982_cap32-n9" type="comm" target="quarantana/cap32.xml#c32_10405" targetEnd="quarantana/cap32.xml#c32_10473">Проте треба сказати, що йому довелося поступитися герцогові Савойському частиною Монферрато з прибутком у п'ятнадцять тисяч скуді, а Ферранте, герцогові Гвасталли,— другими землями з прибутком у шість тисяч; укладено також іще й особливий цілковито секретний договір, за яким вищеназваний герцог Савойський віддав Франції Пінероло; через деякий час цей договір виконано вже під іншим приводом, причому вдалися до всіляких хитрощів. </note>
        <note xml:id="ukrainian_1982_cap32-n10" type="comm" target="quarantana/cap32.xml#c32_10474" targetEnd="quarantana/cap32.xml#c32_10503">Разом із цим рішенням декуріони прийняли й інше: просити кардинала про те, щоб урочиста процесія пронесла через місто рештки Сан-Карло. </note>
        <note xml:id="ukrainian_1982_cap32-n11" type="comm" target="quarantana/cap32.xml#c32_10504" targetEnd="quarantana/cap32.xml#c32_10510">Добрий прелат відмовив з багатьох міркувань. </note>
        <note xml:id="ukrainian_1982_cap32-n12" type="comm" target="quarantana/cap32.xml#c32_10511" targetEnd="quarantana/cap32.xml#c32_10583">Йому було не до вподоби це сподівання людей на засіб, ними ж і придуманий, і він побоювався, коли б ця надія та не зробилася спокусою, якщо не буде бажаного наслідку, чого він також побоювався. </note>
        <note xml:id="ukrainian_1982_cap32-n13" type="comm" target="quarantana/cap32.xml#c32_10584" targetEnd="quarantana/cap32.xml#c32_10639">Та найбільше він побоювався, що коли ті мазальники й справді існують, то процесія може створити слушну нагоду для вчинення нового злочину. А коли вони не існують, то таке величезне скупчення народу тільки допоможе ще більшому поширенню зарази — набагато реальнішій небезпеці. </note>
        <note xml:id="ukrainian_1982_cap32-n14" type="comm" target="quarantana/cap32.xml#c32_10640" targetEnd="quarantana/cap32.xml#c32_10655">Бо вже похована підозра щодо мазання тим часом знов ожила, зробилась майже загальною й упертішою, ніж доти. </note>
        <note xml:id="ukrainian_1982_cap32-n15" type="comm" target="quarantana/cap32.xml#c32_10656" targetEnd="quarantana/cap32.xml#c32_10675">Знову бачили,— або цього разу, можливо, тільки здалося, що бачили,— обмазані стіни, під'їзди громадських будівель, двері будинків, дверні молотки. </note>
        <note xml:id="ukrainian_1982_cap32-n16" type="comm" target="quarantana/cap32.xml#c32_10676" targetEnd="quarantana/cap32.xml#c32_10702">Чутки про такі відкриття переказувалися з уст в уста, і, як це бував найчастіше, коли вже з'явилося певне упередження, люди сприймали почуте за бачене на власні очі. </note>
        <note xml:id="ukrainian_1982_cap32-n17" type="comm" target="quarantana/cap32.xml#c32_10703" targetEnd="quarantana/cap32.xml#c32_10787">Щодалі більше засмучуючись через таке нашестя нещасть, озлоблені неослабністю небезпеки, люди чимраз охочіше дослухались до цих дурниць: адже гнів прагне карати і, як гостро зауважив щодо цього один розумний чоловік, воліє радше приписувати всякі лиха людській підлості, проти якої можна скерувати вістря своєї помсти, аніж визнати таку причину, з якою нічого не залишається робити, як тільки примиритися. </note>
        <note xml:id="ukrainian_1982_cap32-n18" type="comm" target="quarantana/cap32.xml#c32_10788" targetEnd="quarantana/cap32.xml#c32_10811">Вишукана, швидкодійна, всепроникна отрута — цих слів було більш ніж досить, щоб пояснити несамовиту силу й усі незрозумілі й несподівані ознаки хвороби. </note>
        <note xml:id="ukrainian_1982_cap32-n19" type="comm" target="quarantana/cap32.xml#c32_10812" targetEnd="quarantana/cap32.xml#c32_10842">Подейкували, ніби ця отрута — суміш із жаб, змій, слини та гною заражених чумою і ще чогось гіршого, одно слово, з усього найбруднішого і найжахливішого, що тільки спроможна вигадати дика й ненормальна уява. </note>
        <note xml:id="ukrainian_1982_cap32-n20" type="comm" target="quarantana/cap32.xml#c32_10843" targetEnd="quarantana/cap32.xml#c32_10863">Потім сюди долучили ще й чари, дія яких настільки сильна, що перебороти її неможливо. </note>
        <note xml:id="ukrainian_1982_cap32-n21" type="comm" target="quarantana/cap32.xml#c32_10864" targetEnd="quarantana/cap32.xml#c32_10899">Коли після перших обмазувань наслідки проявилися не відразу, причина була ясна: то все були невдалі спроби отруювачів — тоді новачків. А тепер їхнє мистецтво вдосконалилось і прагнення до виконання пекельного задуму зробилося ще настійливішим. </note>
        <note xml:id="ukrainian_1982_cap32-n22" type="comm" target="quarantana/cap32.xml#c32_10900" targetEnd="quarantana/cap32.xml#c32_10947">Віднині кожен, хто й далі підтримував думку, що все це пустощі, й заперечував наявність змови, вважався сліпцем і упертюхом, а то, чого доброго, ще накликав на себе підозру, що він зацікавлений у відверненні громадської думки від істини, що він сам також співучасник, мазальник. Це слівце дуже швидко ввійшло в обіг, набувши грізного, страшного значення. </note>
        <note xml:id="ukrainian_1982_cap32-n23" type="comm" target="quarantana/cap32.xml#c32_10948" targetEnd="quarantana/cap32.xml#c32_10971">При такій упевненості в існуванні мазальників їх мали неодмінно розшукати,— усі пильнували, всякий вчинок міг викликати підозру. </note>
        <note xml:id="ukrainian_1982_cap32-n24" type="comm" target="quarantana/cap32.xml#c32_10972" targetEnd="quarantana/cap32.xml#c32_10980">А підозра легко переходила в певність, а певність — у лють. </note>
        <note xml:id="ukrainian_1982_cap32-n25" type="comm" target="quarantana/cap32.xml#c32_10981" targetEnd="quarantana/cap32.xml#c32_11012">На доказ цього Ріпамонті наводить два випадки, попереджуючи, що вибрав їх не як найстрашніші з-посеред щоденних, а тільки тому, що, на жаль, йому довелося стати свідком і першого, і другого. </note>
        <note xml:id="ukrainian_1982_cap32-n26" type="comm" target="quarantana/cap32.xml#c32_11013" targetEnd="quarantana/cap32.xml#c32_11045">У церкві Сан-Антоніо в день урочистого свята один дід років вісімдесяти, а може, й більше, помолившись якийсь час навколішках, захотів присісти й перед цим змахнув плащем пил з лави. </note>
        <note xml:id="ukrainian_1982_cap32-n27" type="comm" target="quarantana/cap32.xml#c32_11046" targetEnd="quarantana/cap32.xml#c32_11059">«Ось цей старий маже лави!» — закричали в один голос кілька жінок, помітивши його жест. </note>
        <note xml:id="ukrainian_1982_cap32-n28" type="comm" target="quarantana/cap32.xml#c32_11060" targetEnd="quarantana/cap32.xml#c32_11136">Народ у церкві (подумати тільки — в церкві!) накинувся на старого: його схопили за волосся — за сиве волосся! — стали молотити кулаками, копати ногами й потягли, підштовхуючи, на вулицю. І якщо його відразу не порішили на місці, то тільки для того, щоб поволокти напівживого до в'язниці, до суддів, на тортури. «Я бачив його в той час, коли його волокли,— каже Ріпамонті,— і більше я про нього нічого не знаю. Гадаю, він навряд чи зміг прожити після цього ще кілька хвилин». </note>
        <note xml:id="ukrainian_1982_cap32-n29" type="comm" target="quarantana/cap32.xml#c32_11137" targetEnd="quarantana/cap32.xml#c32_11150">Другий випадок (мавши місце наступного дня) був не менш дивний, проте не такий фатальний. </note>
        <note xml:id="ukrainian_1982_cap32-n30" type="comm" target="quarantana/cap32.xml#c32_11151" targetEnd="quarantana/cap32.xml#c32_11189">Троє молодих друзів французів — учений, художник і механік,— приїхавши подивитися Італію, познайомитися з її старовиною і при нагоді підробити грошей, підступили до якоїсь із зовнішніх стін собору й стали уважно розглядати її. </note>
        <note xml:id="ukrainian_1982_cap32-n31" type="comm" target="quarantana/cap32.xml#c32_11190" targetEnd="quarantana/cap32.xml#c32_11232">Один перехожий, забачивши їх, зупинився й кивнув своєму приятелеві, який відразу підійшов. Зібрався цілий гурт, що дивився на цих людей, не відводячи очей, бо їхні одежа, зачіски й торби виказували іноземців, і — що куди гірше — французів. </note>
        <note xml:id="ukrainian_1982_cap32-n32" type="comm" target="quarantana/cap32.xml#c32_11233" targetEnd="quarantana/cap32.xml#c32_11243">Вони попростягали руки, щоб помацати стіну, ніби бажаючи пересвідчитися, що це мармур. </note>
        <note xml:id="ukrainian_1982_cap32-n33" type="comm" target="quarantana/cap32.xml#c32_11244" targetEnd="quarantana/cap32.xml#c32_11244">І цього було досить. </note>
        <note xml:id="ukrainian_1982_cap32-n34" type="comm" target="quarantana/cap32.xml#c32_11245" targetEnd="quarantana/cap32.xml#c32_11255">Їх оточили, схопили, побили і, молотячи з усіх боків, потягли до в'язниці. </note>
        <note xml:id="ukrainian_1982_cap32-n35" type="comm" target="quarantana/cap32.xml#c32_11256" targetEnd="quarantana/cap32.xml#c32_11279">Завдяки щасливій випадковості, палац юстиції стояв недалеко від собору, і, завдяки ще щасливішій випадковості, їх визнали невинуватими й відпустили. </note>
        <note xml:id="ukrainian_1982_cap32-n36" type="comm" target="quarantana/cap32.xml#c32_11280" targetEnd="quarantana/cap32.xml#c32_11293">Такі випадки траплялися не лише в місті: безум поширювався, як і пошесть. </note>
        <note xml:id="ukrainian_1982_cap32-n37" type="comm" target="quarantana/cap32.xml#c32_11294" targetEnd="quarantana/cap32.xml#c32_11372">Подорожній, зустрінутий селянами осторонь від великого шляху, або незнайомий чоловік, який просто плентав собі, роззираючись на всі боки, чи то приліг долі, щоб перепочити, і в якому виявляли щось дивне, підозріле на обличчі, в одежі, або якийсь іноземець — все то були «мазальники». Після першого випадкового знаку, після крику якогось хлопчака били на сполох, з усіх боків збігалися жителі, нещасних закидали камінням або хапали і в супроводі цілого натовпу вели до в'язниці. </note>
        <note xml:id="ukrainian_1982_cap32-n38" type="comm" target="quarantana/cap32.xml#c32_11373" targetEnd="quarantana/cap32.xml#c32_11376">Про це повідомляв сам Ріпамонті. </note>
        <note xml:id="ukrainian_1982_cap32-n39" type="comm" target="quarantana/cap32.xml#c32_11377" targetEnd="quarantana/cap32.xml#c32_11389">Таким чином, в'язниця на якийсь час стала місцем порятунку. </note>
        <note xml:id="ukrainian_1982_cap32-n40" type="comm" target="quarantana/cap32.xml#c32_11390" targetEnd="quarantana/cap32.xml#c32_11410">Проте декуріони, не занепавши духом після відмови мудрого прелата, і далі настійливо повторювали своє прохання при голосній підтримці всього населення. </note>
        <note xml:id="ukrainian_1982_cap32-n41" type="comm" target="quarantana/cap32.xml#c32_11411" targetEnd="quarantana/cap32.xml#c32_11436">Федеріго не здавався ще деякий час, намагаючись переконати їх,— оце і все, що міг вробити здоровий глузд однієї людини проти духу часу й упертості багатьох. </note>
        <note xml:id="ukrainian_1982_cap32-n42" type="comm" target="quarantana/cap32.xml#c32_11437" targetEnd="quarantana/cap32.xml#c32_11477">Беручи до уваги те, що саме уявлення про небезпеку було за того часу неясне, плутане й дуже далеке від тих очевидних речей, які добре видно тепер,— неважко зрозуміти, як здорові аргументи Федеріго могли, навіть у його власній свідомості, підпасти під вплив чужих помилкових думок. </note>
        <note xml:id="ukrainian_1982_cap32-n43" type="comm" target="quarantana/cap32.xml#c32_11478" targetEnd="quarantana/cap32.xml#c32_11499">Чи була поступливість, що її він допустився, виявом деякої слабкості волі — залишається таємницею людського серця. </note>
        <note xml:id="ukrainian_1982_cap32-n44" type="comm" target="quarantana/cap32.xml#c32_11500" targetEnd="quarantana/cap32.xml#c32_11549">Зрозуміло, якщо в якомусь випадку здається, що помилку можна цілком приписати розумові й зняти її з сумління, то це буває тоді, коли йдеться про тих небагатьох людей (а він, звичайно, належав до них), у котрих усе життя — цілковитий послух перед сумлінням без усякого огляду на будь-які життєві інтереси. </note>
        <note xml:id="ukrainian_1982_cap32-n45" type="comm" target="quarantana/cap32.xml#c32_11550" targetEnd="quarantana/cap32.xml#c32_11589">Отже, йому довелося поступитися перед неодноразовими наполяганнями й дати згоду на влаштування процесії, а до того ж піти назустріч палкому бажанню, щоб труна з останками Сан-Карло залишалась після цього виставленою в головному вівтарі собору впродовж восьми днів. </note>
        <note xml:id="ukrainian_1982_cap32-n46" type="comm" target="quarantana/cap32.xml#c32_11590" targetEnd="quarantana/cap32.xml#c32_11605">Я ніде не знайшов навіть натяку на те, щоб Санітарний трибунал або хтось інший висловлював якесь заперечення з цього приводу. </note>
        <note xml:id="ukrainian_1982_cap32-n47" type="comm" target="quarantana/cap32.xml#c32_11606" targetEnd="quarantana/cap32.xml#c32_11621">Вищезгаданий трибунал дав лише розпорядження вжити деяких застережних заходів, які, не усуваючи небезпеки, зроджували тільки страх перед нею. </note>
        <note xml:id="ukrainian_1982_cap32-n48" type="comm" target="quarantana/cap32.xml#c32_11622" targetEnd="quarantana/cap32.xml#c32_11705">Він встановив твердіші правила, допущення людей до міста, а щоб забезпечити їх дотримання, наказав замкнути міські ворота й також позабивати двері будинків на карантин, щоб, оскільки це можливо, перешкодити підозрілим і зараженим особам взяти участь у процесії. Таких будинків, наскільки може бути вірогідним у цьому випадку твердження одного письменника-сучасника, налічувалось близько п'ятисот. </note>
        <note xml:id="ukrainian_1982_cap32-n49" type="comm" target="quarantana/cap32.xml#c32_11706" targetEnd="quarantana/cap32.xml#c32_11724">Три дні пішло на приготування. В призначений день, 11 червня, вдосвіта процесія вийшла з собору. </note>
        <note xml:id="ukrainian_1982_cap32-n50" type="comm" target="quarantana/cap32.xml#c32_11725" targetEnd="quarantana/cap32.xml#c32_11746">Попереду тяглася довга вервечка людей, переважно жінок, з запнутими широким покривалом обличчями, босоніж, у грубій покаянній одежі. </note>
        <note xml:id="ukrainian_1982_cap32-n51" type="comm" target="quarantana/cap32.xml#c32_11747" targetEnd="quarantana/cap32.xml#c32_11784">Слідом ішли цехи під своїми знаменами, братства в убранні різного крою та кольору, потім чернечі ордени, далі — духівництво, кожен із знаком свого звання й із свічкою в руках. </note>
        <note xml:id="ukrainian_1982_cap32-n52" type="comm" target="quarantana/cap32.xml#c32_11785" targetEnd="quarantana/cap32.xml#c32_11820">Посередині, при яскравому світлі смолоскипів, під звуки голосних співів, під багатим балдахіном рухалася кришталева труна, її несли чотири пишно вбрані каноніки, яких час від часу заступали інші. </note>
        <note xml:id="ukrainian_1982_cap32-n53" type="comm" target="quarantana/cap32.xml#c32_11821" targetEnd="quarantana/cap32.xml#c32_11863">Крізь кришталь видніли шановані останки, вбрані в чудове єпископське одіння, з митрою на голові; у змінених, спотворених рисах ще можна було вирізнити деякі рештки колишнього обличчя, яким його мальовано на портретах і яким його пам'ятали ще ті, кому випало бачити й вшановувати цього чоловіка ще за життя. </note>
        <note xml:id="ukrainian_1982_cap32-n54" type="comm" target="quarantana/cap32.xml#c32_11864" targetEnd="quarantana/cap32.xml#c32_11900">Першим за останками померлого пастиря (так каже Ріпамонті, у якого ми головним чином і взяли цей опис), як з огляду на його заслуги, походження й сан, так і в дану хвилину через повагу до його особи, виступав кардинал Федеріго. </note>
        <note xml:id="ukrainian_1982_cap32-n55" type="comm" target="quarantana/cap32.xml#c32_11901" targetEnd="quarantana/cap32.xml#c32_11944">За ним ішло інше духівництво, потім — службові особи в своїх найпарадніших убраннях, далі — знать: хто в чудовому одязі, немов бажаючи підкреслити цим урочистість обряду, хто — на знак покаяння — в усьому чорному, а декотрі босі і в плащах з відлогами, що закривали обличчя; і всі з торчетті в руках. </note>
        <note xml:id="ukrainian_1982_cap32-n56" type="comm" target="quarantana/cap32.xml#c32_11945" targetEnd="quarantana/cap32.xml#c32_11950">Процесію завершував барвистий натовп народу. </note>
        <note xml:id="ukrainian_1982_cap32-n57" type="comm" target="quarantana/cap32.xml#c32_11951" targetEnd="quarantana/cap32.xml#c32_12016">Всю вулицю було оздоблено по-святковому. Ті, хто багатший, повиставляли для загального огляду свої найцінніші речі. Фасади бідніших будинків було оздоблено за кошти заможних сусідів або за громадський рахунок, де-де замість прикрас звисали зелені гілки. Усюди порозвішувано картини, написи, емблеми; на підвіконнях повиставляли вази, різноманітні рідкісні речі, всяку старовину, і кругом — свічки. </note>
        <note xml:id="ukrainian_1982_cap32-n58" type="comm" target="quarantana/cap32.xml#c32_12017" targetEnd="quarantana/cap32.xml#c32_12032">Хворі, які перебували на карантині, дивилися з численних вікон на процесію й супроводили її молитвами. </note>
        <note xml:id="ukrainian_1982_cap32-n59" type="comm" target="quarantana/cap32.xml#c32_12033" targetEnd="quarantana/cap32.xml#c32_12074">На інших вулицях міста панувала тиша; хіба що тільки хтось, теж виглянувши з вікна, напружено дослухався до даленіючого гулу; були й такі — серед них траплялися навіть черниці,— що забиралися на дахи, щоб бодай здалеку побачити труну, процесію, що-небудь взагалі. </note>
        <note xml:id="ukrainian_1982_cap32-n60" type="comm" target="quarantana/cap32.xml#c32_12075" targetEnd="quarantana/cap32.xml#c32_12152">Процесія пройшла через усі квартали міста. Щоразу, дійшовши до перехрестя, звідки головні вулиці розходяться до передмість (вони тоді ще мали старовинну назву карробі, яка нині збереглася за одним із них), робили зупинку й опускали труну біля хреста, поставленого Сан-Карло під час минулої чуми на кожному такому перехресті. Деякі з цих хрестів збереглися ще й досі. Одно слово, до собору повернулись аж далеко за південь. </note>
        <note xml:id="ukrainian_1982_cap32-n61" type="comm" target="quarantana/cap32.xml#c32_12153" targetEnd="quarantana/cap32.xml#c32_12213">І ось назавтра, в той час, коли з'явилася зухвала надія, а вбагатьох навіть фанатична віра в те, що процесія повинна припинити чуму, кількість померлих у всіх прошарках населення зросла до такої міри, таким раптовим стрибком, що не було нікого, хто не вбачав би причини або приводу до цього якраз у самій процесії. </note>
        <note xml:id="ukrainian_1982_cap32-n62" type="comm" target="quarantana/cap32.xml#c32_12214" targetEnd="quarantana/cap32.xml#c32_12259">Але які дивні й гідні жалю сили загального упередження! Більшість приписувала цей спалах не великому скупченню людей, що довго перебували бік у бік, не силі-силенній випадкових дотиків,— ні, усе звертали на ту свободу, яку, мовляв, дістали мазальники для широкого здійснення свого мерзенного задуму. </note>
        <note xml:id="ukrainian_1982_cap32-n63" type="comm" target="quarantana/cap32.xml#c32_12260" targetEnd="quarantana/cap32.xml#c32_12274">Пішли розмови, що, мовляв, вони, позатесувавшись у натовп, постаралися заразити своєю маззю якнайбільшу кількість людей. </note>
        <note xml:id="ukrainian_1982_cap32-n64" type="comm" target="quarantana/cap32.xml#c32_12275" targetEnd="quarantana/cap32.xml#c32_12389">Та оскільки цей спосіб важко було назвати достатнім і придатним для того, щоб викликати таку велику смертність у всіх прошарках суспільства, і, наскільки можна судити, навіть найуважнішому і до того ж засліпленому підозріливістю поглядові не вдалося помітити жодних слідів, жодних плям на стінах або ще десь, то для пояснення цього факту довелося вдатися ще до однієї вигадки, яка існує вже давно й у той час визнавалася європейською наукою, а саме: до вигадки про отруйні та шкідливі порошки. Почали говорити, ніби такими порошками посипано вулиці, а надто місця зупинок, і ніби вони прилипали до одягу, а тим паче до ніг, бо переважна кількість людей того дня йшла босоніж. </note>
        <note xml:id="ukrainian_1982_cap32-n65" type="comm" target="quarantana/cap32.xml#c32_12390" targetEnd="quarantana/cap32.xml#c32_12442">«Ось так сам день процесії,— як каже один із тодішніх письменників,— став свідком боротьби благочестя з нечестивістю, віроломства з щиросердям, втрати з надбанням». А насправді бідолашний здоровий глузд людський боровся з привидами, створеними ним самим. </note>
        <note xml:id="ukrainian_1982_cap32-n66" type="comm" target="quarantana/cap32.xml#c32_12443" targetEnd="quarantana/cap32.xml#c32_12497">Від того дня хвороба зробилася пошестю, за короткий час не залишилося жодного незараженого будинку. Протягом кільках днів людей в лазареті, за словами вищезгаданого Сомалья, збільшилось із двох тисяч до дванадцяти. Пізніше це число зросло, за одностайною думкою, до шістнадцяти тисяч. </note>
        <note xml:id="ukrainian_1982_cap32-n67" type="comm" target="quarantana/cap32.xml#c32_12498" targetEnd="quarantana/cap32.xml#c32_12518">4 липня, як я читаю в другому листі чиновників Санітарного відомства до губернатора, щоденна смертність перевищила п'ятсот чоловік. </note>
        <note xml:id="ukrainian_1982_cap32-n68" type="comm" target="quarantana/cap32.xml#c32_12519" targetEnd="quarantana/cap32.xml#c32_12546">Ще пізніше, саме в розпал чуми, вона досягла, згідно загальноприйнятому підрахунку, тисячі двохсот, тисячі п'ятсот і навіть трьох з половиною тисяч і більше, якщо вірити Тадіно. </note>
        <note xml:id="ukrainian_1982_cap32-n69" type="comm" target="quarantana/cap32.xml#c32_12547" targetEnd="quarantana/cap32.xml#c32_12580">Він же запевняє, що, за проведеним підрахунком, населення Мілана зменшилося до шістдесяти чотирьох тисяч з лишком, коли раніше воно перевищувало двісті п'ятдесят тисяч. </note>
        <note xml:id="ukrainian_1982_cap32-n70" type="comm" target="quarantana/cap32.xml#c32_12581" targetEnd="quarantana/cap32.xml#c32_12610">По Ріпамонті, воно дорівнювало двомстам тисячам; за його словами виходить, що померлих було сто сорок тисяч, згідно зі списками громадянського стану,— без тих, яких годі було врахувати. </note>
        <note xml:id="ukrainian_1982_cap32-n71" type="comm" target="quarantana/cap32.xml#c32_12611" targetEnd="quarantana/cap32.xml#c32_12620">Інші називають більше або менше, але ще випадковіше число. </note>
        <note xml:id="ukrainian_1982_cap32-n72" type="comm" target="quarantana/cap32.xml#c32_12621" targetEnd="quarantana/cap32.xml#c32_12654">Подумайте тепер, у якому розпачливому становищі опинилися декуріони, на чиї плечі ліг весь тягар турбот про громадські потреби, про виправлення того, що ще можна було виправити в час такого лиха. </note>
        <note xml:id="ukrainian_1982_cap32-n73" type="comm" target="quarantana/cap32.xml#c32_12655" targetEnd="quarantana/cap32.xml#c32_12671">Щодень доводилося заміняти, щодень збільшувати число різних громадських служителів: монатті, приставів, комісарів. </note>
        <note xml:id="ukrainian_1982_cap32-n74" type="comm" target="quarantana/cap32.xml#c32_12672" targetEnd="quarantana/cap32.xml#c32_12714">Перші мали виконувати найважчі і найнебезпечніші роботи, викликані чумою: прибирати трупи з будинків, з вулиць, із лазарету; відвозити їх до могил і закопувати; відносити або відводити хворих до лазарету і там обслуговувати їх; спалювати чи очищати заражені й підозрілі речі. </note>
        <note xml:id="ukrainian_1982_cap32-n75" type="comm" target="quarantana/cap32.xml#c32_12715" targetEnd="quarantana/cap32.xml#c32_12760">Сама назва цих людей, за Ріпамонті, походить від грецького «монос» — один; за Гаспаре Бугатті (в одному описі попередньої чуми), — від латинського «monere» — умовляти; але він водночас вагається, і небезпідставно, чи це, бува, не німецьке слово, бо цих людей здебільше вербували в Швейцарії і в Гріджоні. </note>
        <note xml:id="ukrainian_1982_cap32-n76" type="comm" target="quarantana/cap32.xml#c32_12761" targetEnd="quarantana/cap32.xml#c32_12792">Справді, не було безглуздям вважати це слово спотвореним німецьким «monathlich» — місячний, бо, не знаючи напевно, як довго будуть потрібні ці люди, з ними щоразу домовлялися на місяць. </note>
        <note xml:id="ukrainian_1982_cap32-n77" type="comm" target="quarantana/cap32.xml#c32_12793" targetEnd="quarantana/cap32.xml#c32_12811">Особливий обов'язок приставів полягав у тому, що вони йшли попереду возів і теленьканням дзвоника попереджували перехожих, щоб ті відходили якнайдалі. </note>
        <note xml:id="ukrainian_1982_cap32-n78" type="comm" target="quarantana/cap32.xml#c32_12812" targetEnd="quarantana/cap32.xml#c32_12827">Комісари мали під своїм керівництвом і перших, і других, безпосередньо слухаючись наказів Санітарного трибуналу. </note>
        <note xml:id="ukrainian_1982_cap32-n79" type="comm" target="quarantana/cap32.xml#c32_12828" targetEnd="quarantana/cap32.xml#c32_12858">Треба було постачити лазарет лікарями, хірургами, їжею, всіма лікарняними причандалами; підшукувати й влаштовувати нові приміщення для щодень нових хворих. </note>
        <note xml:id="ukrainian_1982_cap32-n80" type="comm" target="quarantana/cap32.xml#c32_12859" targetEnd="quarantana/cap32.xml#c32_12895">З цією метою нашвидкуруч поспоруджували з дерева й соломи бараки у внутрішньому дворі лазарету, відкрили новий лазарет із бараків, оточених простою загорожею, який вміщав чотири тисячі чоловік. </note>
        <note xml:id="ukrainian_1982_cap32-n81" type="comm" target="quarantana/cap32.xml#c32_12896" targetEnd="quarantana/cap32.xml#c32_12918">А що місць однаково бракувало, ухвалили відкрити ще дві такі будівлі, взялися до роботи, та, за браком усяких засобів, їх так і не добудували. </note>
        <note xml:id="ukrainian_1982_cap32-n82" type="comm" target="quarantana/cap32.xml#c32_12919" targetEnd="quarantana/cap32.xml#c32_12933">І засоби, і люди, і завзяття — усе потроху убувало, в міру зростання злигоднів. </note>
        <note xml:id="ukrainian_1982_cap32-n83" type="comm" target="quarantana/cap32.xml#c32_12934" targetEnd="quarantana/cap32.xml#c32_12983">І не тільки саме виконання пропозицій і наказів було недостатнє. Не лише численні потреби, на жаль, надто нагальні, погано вдовольнилися навіть на словах. Дійшло до такого вже безсилля та розпачу, що багато які з цих потреб, що викликали найбільше співчуття і найтерміновіших заходів, лишилися поза розглядом. </note>
        <note xml:id="ukrainian_1982_cap32-n84" type="comm" target="quarantana/cap32.xml#c32_12984" targetEnd="quarantana/cap32.xml#c32_13025">Так, скажімо, вмирало багато безпритульних дітей, чиї матері повмирали від чуми. Санітарне відомство запропонувало заснувати притулок для таких дітей і для бідних породіль, щоб бодай щось зробити для них,— і нічого не змогло домогтися. </note>
        <note xml:id="ukrainian_1982_cap32-n85" type="comm" target="quarantana/cap32.xml#c32_13026" targetEnd="quarantana/cap32.xml#c32_13085">«І все ж,— каже Тадіно,— доводилося до певної міри ставитись поблажливо до міських декуріонів, яких пригнічувала й смикала своїми свавільними наказами недисциплінована вояччина. Та ще гірше було в усьому нещасному герцогстві, беручи до уваги те, що від губернатора годі було домогтися якоїсь допомоги, якихось припасів,— від нього тільки й чули, що час тепер воєнний і треба добре утримувати солдатів». </note>
        <note xml:id="ukrainian_1982_cap32-n86" type="comm" target="quarantana/cap32.xml#c32_13086" targetEnd="quarantana/cap32.xml#c32_13090">Ось як було важливо взяти Казале! </note>
        <note xml:id="ukrainian_1982_cap32-n87" type="comm" target="quarantana/cap32.xml#c32_13091" targetEnd="quarantana/cap32.xml#c32_13106">Такою п'янкою видавалася слава перемоги, незалежно від приводу й мети, задля якої б'ються! </note>
        <note xml:id="ukrainian_1982_cap32-n88" type="comm" target="quarantana/cap32.xml#c32_13107" targetEnd="quarantana/cap32.xml#c32_13166">За таких умов, коли величезна, але єдина, вирита у сусідстві з лазаретом, могила виявилась переповненою і коли не тільки в лазареті, але й усюди в місті валялись непоховані трупи, яких щодень більшало, міська влада, після марних пошуків робочих рук для виконання цієї сумної роботи, була змушена визнати, що не знає, що їй робити далі. </note>
        <note xml:id="ukrainian_1982_cap32-n89" type="comm" target="quarantana/cap32.xml#c32_13167" targetEnd="quarantana/cap32.xml#c32_13180">Невідомо, чим би все те скінчилося, коли б не з'явилася надзвичайна допомога. </note>
        <note xml:id="ukrainian_1982_cap32-n90" type="comm" target="quarantana/cap32.xml#c32_13181" targetEnd="quarantana/cap32.xml#c32_13240">В розпачі голова Санітарного відомства звернувся зі сльозами на очах до тих двох доблесних ченців, які керували лазаретом, і падре Мікеле взявся за чотири дні очистити місто від трупів, а за вісім — викопати стільки могил, що їх вистачить не тільки для поточних потреб, але й на майбутнє, беручи до уваги те, що може бути ще гірше. </note>
        <note xml:id="ukrainian_1982_cap32-n91" type="comm" target="quarantana/cap32.xml#c32_13241" targetEnd="quarantana/cap32.xml#c32_13305">В супроводі ченця із братії та кількох чоловік із трибуналу, відданих у його розпорядження головою, він вирушив до міста, щоб підшукати селян, і, частково завдяки авторитету трибуналу, а частково — своєму одіянню та силі своїх слів, набрав чоловік із двісті, яким і загадав викопати три величезні могильні ями. Потім із лазарету було послано монатті попідбирати мертвих, тож на призначений день обіцянку було виконано. </note>
        <note xml:id="ukrainian_1982_cap32-n92" type="comm" target="quarantana/cap32.xml#c32_13306" targetEnd="quarantana/cap32.xml#c32_13334">Якось лазарет залишився зовсім без лікарів. І тільки потому, як їм пообіцяли добру платню, а так само — всякі почесті, насилу вдалося повернути лікарів назад, та все ж їх налічувалося набагато менше, ніж було потрібно. </note>
        <note xml:id="ukrainian_1982_cap32-n93" type="comm" target="quarantana/cap32.xml#c32_13335" targetEnd="quarantana/cap32.xml#c32_13474">Часто ставалося, що ось-ось могли скінчитися їстівні припаси, і людей охоплювала тривога, чи їм не доведеться вмирати з голоду. І не раз, коли ламали собі голову, де б дістати найнеобхідніше, з'являлася вчасна щедра допомога у вигляді несподіваних подань приватних осіб; адже серед загального сум'яття, цілковитої байдужості до чужих страждань, породженої безперестанним страхом за себе, завжди знаходилися душі, готові до милосердя; були й інші, в котрих милосердя спалахує, коли кінчаються всі земні радощі; траплялися й такі, здорові тілом і міцні духом, що зоставалися на своєму посту в той час, коли багато з тих, кому належало порядкувати й уживати всіляких заходів, просто тікали. І, зрештою, знаходилися люди, спонукувані співчуттям, які самовіддано брали на себе турботи, для них зовсім не обов'язкові. </note>
        <note xml:id="ukrainian_1982_cap32-n94" type="comm" target="quarantana/cap32.xml#c32_13475" targetEnd="quarantana/cap32.xml#c32_13490">Але де впадала в очі цілковита, справжня й несхитна відданість важкому за даних умов обов'язку — то це серед духовних осіб. </note>
        <note xml:id="ukrainian_1982_cap32-n95" type="comm" target="quarantana/cap32.xml#c32_13491" targetEnd="quarantana/cap32.xml#c32_13537">По лазаретах, у самому місті завжди можна було розраховувати на їхню допомогу. Вони з'являлися там, де люди страждали, їх завжди бачили серед стражденних і присмертних, а часом і вони самі ставали стражденними й гинули. До підтримки духовної вони в міру своїх сил додавали ще й мирську, роблячи всяку послугу, яку вимагали обставини. </note>
        <note xml:id="ukrainian_1982_cap32-n96" type="comm" target="quarantana/cap32.xml#c32_13538" targetEnd="quarantana/cap32.xml#c32_13551">Тільки в місті повмирало від пошесті понад шістдесят парафіяльних курато — десь вісім дев'ятих усього складу. </note>
        <note xml:id="ukrainian_1982_cap32-n97" type="comm" target="quarantana/cap32.xml#c32_13552" targetEnd="quarantana/cap32.xml#c32_13563">Федеріго, як цього й слід було сподіватися, підбадьорював усіх своїм особистим прикладом. </note>
        <note xml:id="ukrainian_1982_cap32-n98" type="comm" target="quarantana/cap32.xml#c32_13564" targetEnd="quarantana/cap32.xml#c32_13640">Коли всі близькі йому люди перемерли, а родичі, вищі службові особи й довколишні князі почали наполягати на тому, щоб він сховався від небезпеки, усамітнившись у якомусь палаці, кардинал повідхиляв їхні поради й дав відсіч усім наполяганням із тією самою твердістю духу, з якою писав парафіяльним священикам: «Будьте скорше схильні розлучитися з тим тлінним життям, аніж із цією родиною нашою, з цими дітьми нашими. З любов'ю йдіть назустріч чумі, як до нагороди, як до нового життя, коли зможете цим навернути до Христа бодай одну душу людськую». </note>
        <note xml:id="ukrainian_1982_cap32-n99" type="comm" target="quarantana/cap32.xml#c32_13641" targetEnd="quarantana/cap32.xml#c32_13682">Він не нехтував застережними заходами, якщо вони не перешкоджали йому виконувати свій обов'язок (щодо цього він навіть давав настанови й правила духівництву); але й водночас не зважав на небезпеку, навіть ніби не помічав її, коли чинив свої добрі справи і йому доводилося стикатися з нею. </note>
        <note xml:id="ukrainian_1982_cap32-n100" type="comm" target="quarantana/cap32.xml#c32_13683" targetEnd="quarantana/cap32.xml#c32_13725">Не говорячи вже про священиків, серед яких Федеріго завжди з'являвся, щоб заохотити їх і скерувати їхній запал, підганяючи тих, хто працював спроквола (він посилав їх стати на місця загиблих співбратів), він наполягав, щоб до нього допускали всякого, кому він був потрібен. </note>
        <note xml:id="ukrainian_1982_cap32-n101" type="comm" target="quarantana/cap32.xml#c32_13726" targetEnd="quarantana/cap32.xml#c32_13768">Відвідував лазарети, щоб утішати хворих і заохочувати обслугу. Обходячи місто, подавав допомогу нещасним, позамиканим по будинках, спиняючись біля дверей, під вікнами, щоб вислухати їхні скарги, сказати у відповідь кілька втішливих, підбадьорливих слів. </note>
        <note xml:id="ukrainian_1982_cap32-n102" type="comm" target="quarantana/cap32.xml#c32_13769" targetEnd="quarantana/cap32.xml#c32_13786">Отож він жив у самісінькому осередку пошесті й згодом дивувався сам, що вийшов із неї живий. </note>
        <note xml:id="ukrainian_1982_cap32-n103" type="comm" target="quarantana/cap32.xml#c32_13787" targetEnd="quarantana/cap32.xml#c32_13826">Так у громадських нещастях і в тривалих порушеннях будь-якого звичайного порядку речей завжди помітно посилення, піднесення доблесті, але й, на жаль, водночас спостерігається й посилення,— причому звичайно майже загальне,— і всіляких пороків. </note>
        <note xml:id="ukrainian_1982_cap32-n104" type="comm" target="quarantana/cap32.xml#c32_13827" targetEnd="quarantana/cap32.xml#c32_13831">І це так само було відзначено. </note>
        <note xml:id="ukrainian_1982_cap32-n105" type="comm" target="quarantana/cap32.xml#c32_13832" targetEnd="quarantana/cap32.xml#c32_13861">Лиходії, котрих чума пощадила і не застрашила, побачили в загальному сум'ятті, в послабленні влади нову можливість для своєї діяльності і водночас упевнилися в безкарності. </note>
        <note xml:id="ukrainian_1982_cap32-n106" type="comm" target="quarantana/cap32.xml#c32_13862" targetEnd="quarantana/cap32.xml#c32_13880">До того ж відповідальність за виконання наказів влади було значною мірою покладено на найгірших із них. </note>
        <note xml:id="ukrainian_1982_cap32-n107" type="comm" target="quarantana/cap32.xml#c32_13881" targetEnd="quarantana/cap32.xml#c32_13909">На посади монатті і приставів ішли звичайно тільки ті, на кого спокуса грабунків та сваволі діяла дужче від страху перед заразою, дужче від усякої природної огиди. </note>
        <note xml:id="ukrainian_1982_cap32-n108" type="comm" target="quarantana/cap32.xml#c32_13910" targetEnd="quarantana/cap32.xml#c32_13951">Їм було приписано найточніші правила, оголошено найсуворіші покари, повказувано певні місця, а за старших попризначувано комісарів. Над тими й другими, як ми вже сказали, у кожному кварталі міста стояли делегати із службових осіб і представників знаті, уповноважені вживати всіляких заходів загального характеру в разі порушення порядку. </note>
        <note xml:id="ukrainian_1982_cap32-n109" type="comm" target="quarantana/cap32.xml#c32_13952" targetEnd="quarantana/cap32.xml#c32_14007">До певного часу така система трималась і діяла з чудовим успіхом. Та в міру того, як щодень зростала кількість присмертних, утікачів і розгублених, дійшло до того, що не стало кому займатися всіма цими людьми. Найбільше сваволили монатті. </note>
        <note xml:id="ukrainian_1982_cap32-n110" type="comm" target="quarantana/cap32.xml#c32_14008" targetEnd="quarantana/cap32.xml#c32_14059">Як господарі й вороги, заходили вони до будинків і, не кажучи вже про грабунки та про обходження з хворими на чуму, котрі потрапляли до них, хапали своїми зараженими мерзотними руками здорових — дітей, батьків, жінок, чоловіків,— погрожуючи відвести їх до лазарету, якщо тільки вони не відкупляться грошима. </note>
        <note xml:id="ukrainian_1982_cap32-n111" type="comm" target="quarantana/cap32.xml#c32_14060" targetEnd="quarantana/cap32.xml#c32_14080">В інших випадках вони торгували своїми послугами, відмовляючись забирати вже загнилі трупи менше ніж за стільки-то скуді. </note>
        <note xml:id="ukrainian_1982_cap32-n112" type="comm" target="quarantana/cap32.xml#c32_14081" targetEnd="quarantana/cap32.xml#c32_14137">Подейкували (вірити або не вірити цьому — при легковір'ї одних і підступності інших — однаково небезпечно), — Тадіно також підтверджує це, — що монатті й пристави навмисне впускали з возів позаражувані речі, щоб сприяти поширенню чуми, яка стала для них нині прибутковою статтею, їхнім царством, їхнім святом. </note>
        <note xml:id="ukrainian_1982_cap32-n113" type="comm" target="quarantana/cap32.xml#c32_14138" targetEnd="quarantana/cap32.xml#c32_14169">Інші негідники, видаючи себе за монатті, прив'язавши, за приписом, до ноги дзвіночок, щоб давати знати про себе й попереджувати про своє наближення, заходили до будинків і порядкували там, як уже їм хотілося. </note>
        <note xml:id="ukrainian_1982_cap32-n114" type="comm" target="quarantana/cap32.xml#c32_14170" targetEnd="quarantana/cap32.xml#c32_14205">До деяких будинків, відчинених і вже порожніх або заселених тільки тяжко хворими й присмертними, залазили злодії. Інші будинки зазнавали наскоків поліцейських, які робили те саме, коли не гірше. </note>
        <note xml:id="ukrainian_1982_cap32-n115" type="comm" target="quarantana/cap32.xml#c32_14206" targetEnd="quarantana/cap32.xml#c32_14238">Поряд із розбещенням моралі зростав і загальний психоз: всякі так або інакше панівні хибні погляди під впливом розгубленості й збудження прибирали страшної сили й поширювалися набагато швидше й далі. </note>
        <note xml:id="ukrainian_1982_cap32-n116" type="comm" target="quarantana/cap32.xml#c32_14239" targetEnd="quarantana/cap32.xml#c32_14265">І все це сприяло поглибленню й зросту того особливого страху перед мазальниками, який своєю дією і своїми виявами часто ставав, як ми вже бачили, ще одним видом психозу. </note>
        <note xml:id="ukrainian_1982_cap32-n117" type="comm" target="quarantana/cap32.xml#c32_14266" targetEnd="quarantana/cap32.xml#c32_14379">Страх перед цією уявною небезпекою наповнював і шматував душі набагато дужче, ніж справжня, наявна небезпека. «І тоді, коли тіла або цілі купи тіл, валяючись усюди,— каже Ріпамонті,— щокрок потрапляючи на очі або під ноги, перетворювали все місто ніби на один суцільний похорон, було щось іще мерзотніше й зловісніше в цьому взаємному озлобленні, в цій неприборканій і страшній підозріливості... Були ладні запідозрити не тільки сусіда, друга, гостя,— навіть такі стосунки, освячені узами людської любові, як між чоловіком і дружиною, батьком і сином, братами, робилися предметом страху, і — о горе й ганьба! — домашня трапеза, подружнє ложе наганяли жах, немов пастки, що ховали в собі отруту». </note>
        <note xml:id="ukrainian_1982_cap32-n118" type="comm" target="quarantana/cap32.xml#c32_14380" targetEnd="quarantana/cap32.xml#c32_14397">Уявний широкий обсяг, незвичайність змови тривожили всі голови, підриваючи основи взаємної довіри. </note>
        <note xml:id="ukrainian_1982_cap32-n119" type="comm" target="quarantana/cap32.xml#c32_14398" targetEnd="quarantana/cap32.xml#c32_14434">Спершу гадали, що ці мазальники діють за спонукою марнославства й пожадливості, потім стали уявляти й вірити, що в цьому мазанні ховається якась диявольська хитрість, якась притягальна сила, що перемагає волю. </note>
        <note xml:id="ukrainian_1982_cap32-n120" type="comm" target="quarantana/cap32.xml#c32_14435" targetEnd="quarantana/cap32.xml#c32_14459">Марення хворих, котрі звинувачували самих себе в тому, чого побоювалися від інших, здавалось одкровенням і, так би мовити, робили в очах кожного можливим усе що завгодно. </note>
        <note xml:id="ukrainian_1982_cap32-n121" type="comm" target="quarantana/cap32.xml#c32_14460" targetEnd="quarantana/cap32.xml#c32_14505">Та дужче за всякі слова вражали наочні приклади, коли, бувало, хворі в маренні починали виконувати ті дії, які, як їм здавалося, мали виконувати мазальники,— цілком припустима річ, здатна дати зрозуміліше пояснення цьому загальному психозу й твердженням багатьох письменників. </note>
        <note xml:id="ukrainian_1982_cap32-n122" type="comm" target="quarantana/cap32.xml#c32_14506" targetEnd="quarantana/cap32.xml#c32_14593">Отак у давню й сумну добу процесів над чаклунами признання звинувачених, далеко не завжди вирвані насильством, неабияк сприяли поширенню й зміцненню думки про чаклунство. Бо коли якась думка панує тривалий час і майже в цілому світі, то вона врешті знаходить усякі шляхи до свого висловлення, шукає всякі виходи, проходить усі стадії переконання, і важко тоді припустити, щоб усі або дуже багато людей вірили в те, що може ще щось змінитися. </note>
        <note xml:id="ukrainian_1982_cap32-n123" type="comm" target="quarantana/cap32.xml#c32_14594" targetEnd="quarantana/cap32.xml#c32_14620">Серед легенд, породжених цим маренням про мазальників, одну слід згадати, бо вона вважалася правдоподібною і була дуже поширена. </note>
        <note xml:id="ukrainian_1982_cap32-n124" type="comm" target="quarantana/cap32.xml#c32_14621" targetEnd="quarantana/cap32.xml#c32_14683">Розповідали,— звичайно, не завжди тими самими словами (що були б надто незвичайною перевагою вигадок), але приблизно так: буцімто хтось, такого-то дня, бачив, як на Соборній площі з'явилася запряжена шестернею карета, де, серед інших, сиділа якась поважна особа з похмурим палаючим обличчям, вогненними очима, настовбурченим волоссям і загрозливо стисненими устами. </note>
        <note xml:id="ukrainian_1982_cap32-n125" type="comm" target="quarantana/cap32.xml#c32_14684" targetEnd="quarantana/cap32.xml#c32_14709">Поки цей хтось уважно розглядав переїжджих, карета спинилась, і кучер запросив його сісти в неї. Від страху той не зміг відмовитися. </note>
        <note xml:id="ukrainian_1982_cap32-n126" type="comm" target="quarantana/cap32.xml#c32_14710" targetEnd="quarantana/cap32.xml#c32_14744">Довго кружляли вони по місту, врешті висіли біля під'їзду якогось палацу, куди зайшов і він разом з усім товариством. Там він бачив усякі спокуси й жахи: пустелі й сади, печери й зали, де сиділи й радились між собою привиди. </note>
        <note xml:id="ukrainian_1982_cap32-n127" type="comm" target="quarantana/cap32.xml#c32_14745" targetEnd="quarantana/cap32.xml#c32_14779">Нарешті йому показали велетенські скрині з грошима й сказали, що вій може взяти скільки хоче, проте з однією умовою: йому дадуть невелику посудину з маззю, і він ходитиме по місту й мазатиме стіни будинків. </note>
        <note xml:id="ukrainian_1982_cap32-n128" type="comm" target="quarantana/cap32.xml#c32_14780" targetEnd="quarantana/cap32.xml#c32_14797">Не давши на це своєї згоди, він миттю опинився на тім самім місці, звідки його було взято. </note>
        <note xml:id="ukrainian_1982_cap32-n129" type="comm" target="quarantana/cap32.xml#c32_14798" targetEnd="quarantana/cap32.xml#c32_14838">Ця історія, в яку вірили геть усі і яку, за словами Ріпамонті, недостатньо висміяли освічені люди, поширилася по всій Італії і за її межами. </note>
        <note xml:id="ukrainian_1982_cap32-n130" type="comm" target="quarantana/cap32.xml#c32_14839" targetEnd="quarantana/cap32.xml#c32_14873">В Німеччині її навіть зображено на гравюрі. Курфюрст-архієпископ майнцський ввернувся до кардинала Федеріго з листом, розпитуючи про дивні події в Мілані, про які ходять різні чутки, і дістав відповідь, що все то вигадки. </note>
        <note xml:id="ukrainian_1982_cap32-n131" type="comm" target="quarantana/cap32.xml#c32_14874" targetEnd="quarantana/cap32.xml#c32_14893">Рівноцінні, якщо й не в усьому однакові по суті, були також вигадки вчених, і так само нещасливі їхні наслідки. </note>
        <note xml:id="ukrainian_1982_cap32-n132" type="comm" target="quarantana/cap32.xml#c32_14894" targetEnd="quarantana/cap32.xml#c32_14969">Більшість учених вважали призвісткою і воднораз причиною нещасть появу в 1628 році комети і сполучення Сатурна з Юпітером. «Згадане сполучення,— пише Тадіно,— так явно вказувало на цей 1630 рік, що всякому було зрозуміло». Mortales parat morbos, miranda videntur. Це провіщення, взяте, кажуть, із книги під заголовком «Дзеркало досконалих провіщень», видрукуваної в Туріні 1623 року, переходило від уст до уст. </note>
        <note xml:id="ukrainian_1982_cap32-n133" type="comm" target="quarantana/cap32.xml#c32_14970" targetEnd="quarantana/cap32.xml#c32_14990">Другу комету, що з'явилась у червні, саме в рік чуми, було сприйнято як нове провіщення, навіть як явний доказ існування мазальників. </note>
        <note xml:id="ukrainian_1982_cap32-n134" type="comm" target="quarantana/cap32.xml#c32_14991" targetEnd="quarantana/cap32.xml#c32_15034">Вишукували по книжках і, на жаль, знаходили там скільки завгодно прикладів рукодільної чуми, як казали тоді. Цитували Лівія, Таціта, Діона, та що це я кажу — Гомера, Овідія і багатьох інших стародавніх мужів, які розповідали або згадували такі факти. А ще більше було посилань на сучасних письменників. </note>
        <note xml:id="ukrainian_1982_cap32-n135" type="comm" target="quarantana/cap32.xml#c32_15035" targetEnd="quarantana/cap32.xml#c32_15160">Цитовано сотні різних авторів, які по-вченому трактували або випадково згадували отрути, чари, зілля, порошки. Чезальпіно, Кардано, Гревен, Саліо, Паре, Шенк, Цакіа і, зрештою, фатальний Дельріо (якби слава авторів створювалася на грунті співвідношення добра і зла, породжених їхніми творами, він мав би вважатися одним із найзнаменитіших), той Дельріо, чиї безсонні ночі творчого натхнення коштували життя набагато більшому числу людей, ніж похід якогось конкістадора; той Дельріо, чиї «Магічні дослідження» (стислий нарис того, чим марили в цій галузі люди аж до його часу), ставши найавторитетнішим і найнезаперечнішим джерелом, понад сторіччя правили посібником і могутнім натхненником до «законних» диких розправ, моторошних і довготривалих. </note>
        <note xml:id="ukrainian_1982_cap32-n136" type="comm" target="quarantana/cap32.xml#c32_15161" targetEnd="quarantana/cap32.xml#c32_15207">Із вигадок простолюду освічені люди брали те, що не йшло наперекір їх власним поняттям; із вигадок освічених людей простолюд брав те, що міг зрозуміти й що розумів по-своєму; і з усього вкупі утворився велетенський і заплутаний клубок громадського безуму. </note>
        <note xml:id="ukrainian_1982_cap32-n137" type="comm" target="quarantana/cap32.xml#c32_15208" targetEnd="quarantana/cap32.xml#c32_15394">Та ще більший подив викликає поведінка лікарів,— я кажу про лікарів, які з самого початку визнавали реальність чуми, і маю на увазі насамперед Тадіно: він її провіщав, бачив її появу, спостерігав, так би мовити, за її послідовним розвитком, пояснював, що це і є чума, і що зараза чіпляється шляхом дотику, і коли з нею не боротися, то вона охопить усю країну,— а потім сам із оцих своїх вражень виводить беззаперечний доказ застосування отруйних і шкідливих мазей; це він, відзначивши стан марення як симптом цієї хвороби у Карло Клоніа, другого чоловіка, померлого в Мілані від чуми, — пізніше на доказ мазання і диявольської змови наводить такий факт: двоє свідків сказали, що чули від свого хворого друга розповідь про те, як одного разу вночі до його кімнати зайшли невідомі люди й запропонували йому зцілення за гроші, якщо тільки він погодиться обмазувати довколишні будинки. Коли ж він відмовився, то вони пішли геть, а після них залишився вовк під ліжком, а на ліжку — три кішки, які й сиділи там, доки настав день. </note>
        <note xml:id="ukrainian_1982_cap32-n138" type="comm" target="quarantana/cap32.xml#c32_15395" targetEnd="quarantana/cap32.xml#c32_15455">Якби хтось один молов такі дурниці, то можна було б сказати, що в нього щось негаразд з головою, або, вірніше, й зовсім не варто було б говорити про нього; та оскільки таких було багато, мабуть, навіть геть усі, то це вже стосується історії людського духу і дає привід спостерігати, як стрункий ряд розумних думок може бути розладнаний іншим рядом думок, явно їм протилежних. </note>
        <note xml:id="ukrainian_1982_cap32-n139" type="comm" target="quarantana/cap32.xml#c32_15456" targetEnd="quarantana/cap32.xml#c32_15469">А втім, цей Тадіно вважався одним із найавторитетніших людей свого часу. </note>
        <note xml:id="ukrainian_1982_cap32-n140" type="comm" target="quarantana/cap32.xml#c32_15470" targetEnd="quarantana/cap32.xml#c32_15501">Мураторі та Веррі, два знамениті й заслужені письменники, твердили, що кардинал Федеріго сумнівався в самому факті мазання. </note>
        <note xml:id="ukrainian_1982_cap32-n141" type="comm" target="quarantana/cap32.xml#c32_15502" targetEnd="quarantana/cap32.xml#c32_15555">Нам хотілося б мати можливість віддати ще більшу хвалу його славній і дорогій пам'яті і показати доброго прелата вищим від більшості його сучасників у цьому, а так само й у багатьох інших відношеннях, та натомість ми змушені знову відзначити, що в його особі ми бачимо приклад згубного впливу загальноприйнятої думки навіть на найблагородніші уми. </note>
        <note xml:id="ukrainian_1982_cap32-n142" type="comm" target="quarantana/cap32.xml#c32_15556" targetEnd="quarantana/cap32.xml#c32_15616">Нам уже відомо, принаймні зі слів Ріпамонті, що спочатку він справді сумнівався. Згодом він завжди висловлював погляд, що хоч у формуванні громадської думки велику роль зіграли легковір'я, невігластво, страх, бажання знайти собі виправдання в невживанні дійових заходів для боротьби з чумою,— що хоч у всьому цьому багато перебільшення, але водночас усе ж є якась крапелька істини. </note>
        <note xml:id="ukrainian_1982_cap32-n143" type="comm" target="quarantana/cap32.xml#c32_15617" targetEnd="quarantana/cap32.xml#c32_15641">В Амброзіанській бібліотеці зберігається невеликий, писаний ним власноручно твір а приводу цієї чуми, і така точка зору прохоплюється там досить часто, а в одному місці її висловлено цілком недвозначно. </note>
        <note xml:id="ukrainian_1982_cap32-n144" type="comm" target="quarantana/cap32.xml#c32_15642" targetEnd="quarantana/cap32.xml#c32_15676">«Панувала думка,— приблизно так каже він,— що ці мазі готувалися в різних місцях і що існувало багато способів їх застосування; деякі з них видаються нам правдоподібними, інші — вигаданими». </note>
        <note xml:id="ukrainian_1982_cap32-n145" type="comm" target="quarantana/cap32.xml#c32_15677" targetEnd="quarantana/cap32.xml#c32_15714">Були, між іншим, і такі люди, які аж до самої своєї смерті вважали, що всі ті мазальники — гра уяви. </note>
        <note xml:id="ukrainian_1982_cap32-n146" type="comm" target="quarantana/cap32.xml#c32_15715" targetEnd="quarantana/cap32.xml#c32_15796">І ми знаємо про це не від них самих, бо нікому не вистачало сміливості відверто висловити погляд, такий протилежний загальновизнаному,— ми знаємо про це від письменників, що висміюють цей погляд, засуджуючи або відкидаючи його як відсталість декотрих осіб, як хибний погляд, що його не наважувалися ставити на відкрите обговорення. Знаємо також від тих, до кого це дійшло в переказах. </note>
        <note xml:id="ukrainian_1982_cap32-n147" type="comm" target="quarantana/cap32.xml#c32_15797" targetEnd="quarantana/cap32.xml#c32_15831">«Я знайшов у Мілані людей,— каже добряга Мураторі,— які отримали від предків надійні відомості і не були впевнені в існуванні цих отруйних мазей». </note>
        <note xml:id="ukrainian_1982_cap32-n148" type="comm" target="quarantana/cap32.xml#c32_15832" targetEnd="quarantana/cap32.xml#c32_15856">Як бачимо, істина потайки прохоплювалася назовні, її довіряли одне одному в тісному родинному колі. Здоровий глузд не зник, але йому доводилось ховатися через страх перед панівною думкою. </note>
        <note xml:id="ukrainian_1982_cap32-n149" type="comm" target="quarantana/cap32.xml#c32_15857" targetEnd="quarantana/cap32.xml#c32_15884">Службові особи,— а їх щодень меншало,— вкрай розгублені й збиті з пантелику, докладали всієї своєї, можна сказати, невеликої частки рішучості, на яку були здатні, щоб познаходити цих мазальників. </note>
        <note xml:id="ukrainian_1982_cap32-n150" type="comm" target="quarantana/cap32.xml#c32_15885" targetEnd="quarantana/cap32.xml#c32_15972">Серед документів часів чуми, збережених у вищеназваному архіві, є лист (без будь-яких інших супровідних документів); в ньому великий канцлер цілком серйозно доводить до відома губернатора факт одержання ним сповіщення про те, що в одному позаміському будинку міланських дворян, братів Джіроламо і Джуліо Монті, виготовляється отрута в такій кількості, що en este exercicio займаються сорок тисяч чоловік з участю кількох брешіанських синьйорів, які замовляють суміші para la fabrica del venono у венеціанських володіннях. </note>
        <note xml:id="ukrainian_1982_cap32-n151" type="comm" target="quarantana/cap32.xml#c32_15973" targetEnd="quarantana/cap32.xml#c32_16063">Він додає, що, тримаючи це в цілковитій таємниці, вжив усіх необхідних дій для вирядження туди міланського подеста і аудитора Санітарного відомства з тридцятьма кінними солдатами, але, на жаль, хтось вчасно попередив одного з братів, очевидно, сам аудитор, його приятель, тож той встиг замести сліди злочину, а аудитор вдався до різних відмовок, щоб не поїхати, однак, незважаючи на це, подеста з солдатами вирушив a reconocer la casa y a ver si hallara algunos vestigios, а також зібрати відомості й позаарештовувати всіх винних. </note>
        <note xml:id="ukrainian_1982_cap32-n152" type="comm" target="quarantana/cap32.xml#c32_16064" targetEnd="quarantana/cap32.xml#c32_16087">Слідів, мабуть, не знайшли, бо тогочасні твори, згадуючи про підозру, що впала на цих дворян, не наводять більше жодного факту. </note>
        <note xml:id="ukrainian_1982_cap32-n153" type="comm" target="quarantana/cap32.xml#c32_16088" targetEnd="quarantana/cap32.xml#c32_16097">На жаль, в інших випадках такі факти були наявні. </note>
        <note xml:id="ukrainian_1982_cap32-n154" type="comm" target="quarantana/cap32.xml#c32_16098" targetEnd="quarantana/cap32.xml#c32_16125">Влаштовувані в зв'язку з цим судові процеси були, звичайно, не перші; їх також не можна розглядати як рідкість в історії юриспруденції. </note>
        <note xml:id="ukrainian_1982_cap32-n155" type="comm" target="quarantana/cap32.xml#c32_16126" targetEnd="quarantana/cap32.xml#c32_16211">Тож, якщо навіть змовчати про старовину й відзначити дещо з часів, ближчих до того, про який ведеться наша розповідь, то в Палермо 1526 року, в Женеві 1530-го, і потім 1545-го, і знову 1574-го; в Казале-Монферрато 1536-го, в Падуї 1555-го, в Туріні 1559-го і 1630 року було влаштовано суди й позасуджувано до страти, здебільше дуже болісної, як окремих осіб, так і відразу багатьох нещасних, звинувачених у поширенні чуми з допомогою порошків, або мазей, або чарів, або всього цього вкупі. </note>
        <note xml:id="ukrainian_1982_cap32-n156" type="comm" target="quarantana/cap32.xml#c32_16212" targetEnd="quarantana/cap32.xml#c32_16248">Справа про так зване обмазування в Мілані була не тільки найгучніша, але, мабуть, і найдоступніша для вивчення, або ж принаймні вона відкривала багато можливостей для всяких спостережень,— саме тому про неї позоставалися найдокладніші й найвірогідніші документи. </note>
        <note xml:id="ukrainian_1982_cap32-n157" type="comm" target="quarantana/cap32.xml#c32_16249" targetEnd="quarantana/cap32.xml#c32_16298">І хоча один письменник, якого ми хвалили вище, зацікавився тією справою, проте він поставив собі за мету не стільки подати саму її історію, скільки взяти з неї підтвердження для своїх аргументів, через це нам здалося, що та історія може стати темою окремої праці. </note>
        <note xml:id="ukrainian_1982_cap32-n158" type="comm" target="quarantana/cap32.xml#c32_16299" targetEnd="quarantana/cap32.xml#c32_16319">Але в цьому випадку кількома словами годі відбутися, а тут недоречно викладати її так, як вона на це заслуговує. </note>
        <note xml:id="ukrainian_1982_cap32-n159" type="comm" target="quarantana/cap32.xml#c32_16320" targetEnd="quarantana/cap32.xml#c32_16344">До того ж читач, затримавшись на всіх цих подіях, чого доброго, утратить всяке бажання дізнатися про те, що нам іще залишається розповісти. </note>
        <note xml:id="ukrainian_1982_cap32-n160" type="comm" target="quarantana/cap32.xml#c32_16345" targetEnd="quarantana/cap32.xml#c32_16375">Тож, відкладаючи дослідження цих подій до іншого разу, ми остаточно повернемось до наших героїв, щоб уже не розлучатися з ними аж до кінця. </note>
      </div>
    </body>
  </text>
</TEI>