<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Commento a cura di Ettore Bonora</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  Introduzione e commento di Ettore Bonora</title>
          <editor>Bonora, Ettore</editor>
          <pubPlace>Torino</pubPlace>
          <publisher>Loescher</publisher>
          <date>1979</date>
          <note type="schedaeditoriale"></note>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-06-03">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
      <div xml:id="Bonora_intro">
        <note xml:id="Bonora_intro-n1" type='comm' target="quarantana/intro.xml#intro_10001"><ref rend="bold">1. L'Historia...</ref>:  Fingendo che le vicende del romanzo siano attinte dal manoscritto di un anonimo, il M. ricorre a un espediente già usato da altri autori: per non dire dell’Ariosto che nell'Orlando furioso si appella all’autorità di Turpino e di trovate simili in Walter Scott e nel Platone in Italia di Vincenzo Cuoco, si pensi al Cervantes che volle far passare il Don Chisciotte come traduzione da un immaginario autore arabo, Cide Hamete Benengeli. Ma l’originalità dell’invenzione del M. consiste nel porre al principio del romanzo questa pagina di prosa secentesca, che con la sua magniloquenza viene a essere una prima caricatura di quel costume e di quel gusto di cui l’autore fu interprete geniale e insieme giudice implacabile. La dissertazione molto sostenuta sui compiti degli storici attribuita all’Anonimo porta di colpo il lettore nell’epoca in cui è collocata la «storia milanese del secolo XVII». — una guerra illustre: È la prima di una serie di immagini (gli anni suoi prigionieri, passa in rassegna, schiera di nuovo in battaglia) che, per dare solennità al discorso, si ispirano all’arte militare o, meglio, a quell’amore delle parate militari, che si trova in molti poemi eroici del Seicento, composti ad imitazione della Gerusalemme liberata e, più ancora, della Gerusalemme conquistata.</note>
        <note xml:id="Bonora_intro-n2" type='comm' target="quarantana/intro.xml#intro_10039" targetEnd="quarantana/intro.xml#intro_None"><ref rend="bold">4-5. gl'illustri Campioni... Allori</ref>:  i personaggi illustri che si conquistano fama e gloria. La frase «fanno messe di Palme e d’Allori» è il primo indizio sicuro del testo che il M. ebbe in particolare presente per foggiare lo stile dell’Anonimo: il Raguaglio dell’origine et giornali successi della gran peste contagiosa e malefica seguita nella città di Milano, e suo Ducato dall’anno 1629 all’anno 1632 (Milano, 1648) del medico Alessandro Tadino. Il Tadino lodando il canonico Ripamonti per la sua Historia patria, aveva scritto: «Dal suo perspicace ingegno non scaturiscono se non parti fertilissimi, che germogliando al suo merito Palme, e allori, registrano il suo nome sugl’annali dell’eternità» (al medico milanese non bastava la «guerra illustre contro il Tempo»: egli pensava addirittura agli «annali dell’eternità»!). Ma nella sola dedicatoria del Raguaglio del Tadino si trovano quasi tutte le particolarità grafiche per mezzo delle quali il M. ha dato il suo speciale colore alla prosa dell’Anonimo: profusione di maiuscole nelle iniziali di nomi comuni; u intervocalica in luogo di v; h iniziale in parole derivate dal latino; t davanti a i seguita da vocale, in luogo di z; consonanti doppie non solo in corrispondenza di un gruppo consonantico latino (per es. Attioni dal lat. actiones), ma anche dove il raddoppiamento non è richiesto da fedeltà al latino (per es. Traggedie, malvaggità); gli e preposizioni articolate composte con gli, apostrofati davanti a vocali diverse da i. Che il romanziere intendesse non dare un esempio generico di prosa secentesca (tanto più che nel Seicento molti prosatori dal Galilei al Sarpi, dal Testi al Segneri seppero scrivere con misura ed eleganza), ma di una cattiva prosa d’autore lombardo è da lui esplicitamente detto dove, commentando lo stile dell’Anonimo (vedi, in questa stessa Introduzione, le rr. 60-61), dichiara che i caratteri che vi si notano sono quelli «degli scritti di quel secolo, in questo paese»; ma già nel Fermo e Lucia (t. III, cap. V), dove citava per la prima volta il Raguaglio dichiarava che era scritto «a dir vero con le gomita». Che poi il Tadino sia servito da modello al M. è ben dimostrato, oltre che da qualche altro particolare che si dichiarerà nelle note seguenti, dall’esame della elaborazione cui venne sottoposta l’Introduzione: due redazioni l’autore ne stese per il Fermo e Lucia, una quando cominciò a scrivere la minuta, e quasi certamente non aveva ancora letto il Raguaglio, una seconda a romanzo compiuto; e mentre nella prima è già esplicito il pensiero sulla storia attribuito all’Anonimo ma lo stile è di un secentismo moderato, solo nella seconda, scritta dopo la lettura del Tadino, si riscontrano i caratteri di secentismo smaccato, che nella Introduzione dei Promessi sposi vengono ripresi con più fine senso caricaturale.</note>
        <note xml:id="Bonora_intro-n3" type='comm' target="quarantana/intro.xml#intro_10061" targetEnd="quarantana/intro.xml#intro_10070"><ref rend="bold">5-6. imbalsamando... Potentati</ref>:  L’idea di imbalsamare con l’inchiostro le imprese dei grandi sta in relazione con la definizione data sopra degli anni che il tempo non solo fa prigionieri ma addirittura riduce cadaveri. Entra così nella prosa dell’Anonimo anche un certo gusto del macabro che è tipico dello stile secentesco. Ma a parte il valore delle metafore, all’Anonimo viene attribuito un pensiero che assume un significato polemico per il M.: il buon secentista osserva infatti che gli storici conservano il ricordo delle imprese dei personaggi illustri, e che nondimeno possono darsi nella storia degli umili fatti non meno degni di ricordo. Ma il M. credeva che fosse un torto degli storici del passato essersi occupati soltanto della storia illustre; educatosi su Voltaire, che come storico aveva dato sopra tutto importanza alle arti, al commercio, all’industria, alle attività pacifiche che fanno progredire la civiltà, e trovando nelle Lettere sulla storia di Francia di Augustin Thierry, pubblicate nel «Courier français» del 1820, la difesa dei ceti borghese e popolare del medioevo contro la classe guerriera dei dominatori germanici, egli si era persuaso che la storia dovesse essere scritta dando la giusta parte agli umili, vittime troppo spesso dei potenti che imprimono con la loro volontà il corso alle vicende umane, e nondimeno presenti anch’essi nella storia come artefici di progresso grazie alla loro operosità e a un più profondo sentimento della giustizia. Il pensiero del M. sull’ufficio dello storico risulta bene da questi due passi del Discorso sopra alcuni punti della storia longobardica in Italia: «... una serie di fatti materiali ed esteriori, per dir così, foss’anche netta d’errori e di dubbi, non è ancora la storia, nè una materia bastante a formare il concetto drammatico d’un avvenimento storico. Le circostanze di leggi, di consuetudini, d’opinioni, in cui si sono trovati i personaggi operanti; i loro fini e le loro inclinazioni; la giustizia, o l’ingiustizia di quelli e di queste, indipendentemente dalle convenzioni umane, secondo e contro le quali hanno operato; i desideri, i timori, i patimenti, lo stato generale dell’immenso numero d’uomini, che non ebbero parte attiva in quell’avvenimento, ma che ne provaron gli effetti; queste ed altre cose d’uguale, cioè di molta importanza, non si manifestano per lo più ne’ fatti stessi; e sono però i dati necessari, per giudicarne rettamente». «I cronisti del medio evo raccontano per lo più i soli avvenimenti principali o straordinari, e fanno la storia del solo popolo conquistatore, e qualche volta de’ soli re e de’ soli personaggi primari di quel popolo. Delle sue relazioni coi conquistati, dello stato di questi non parlano quasi mai di proposito». Per discrezione di artista e per rispetto della storia il M. attribuì tuttavia all’Anonimo una concezione meno esplicitamente moderna, limitandosi a fargli constatare quale interesse possano offrire talvolta anche le vicende di umili personaggi.</note>
        <note xml:id="Bonora_intro-n4" type='comm' target="quarantana/intro.xml#intro_10075" targetEnd="quarantana/intro.xml#intro_10092"><ref rend="bold">7-8. trapontando... Attioni gloriose</ref>:  Non si tratta di ricami, ma di arazzi molto alla moda nel secolo XVII, quando anche in Francia fiorì la manifattura dei Gobelins; negli arazzi si usavano fili d’argento e d’oro e vi si rappresentavano le grandi gesta della guerra, della politica ecc., ossia le azioni gloriose di cui discorre l’Anonimo.</note>
        <note xml:id="Bonora_intro-n5" type='comm' target="quarantana/intro.xml#intro_10109" targetEnd="quarantana/intro.xml#intro_10112"><ref rend="bold">10. Labirinti de' Politici maneggj</ref>:  le intricate pratiche della politica.</note>
        <note xml:id="Bonora_intro-n6" type='comm' target="quarantana/intro.xml#intro_10114" targetEnd="quarantana/intro.xml#intro_10118"><ref rend="bold">10-11. il rimbombo de' bellici Oricalchi</ref>:  Il suono delle trombe di guerra, per alludere alla parte che nelle storie tradizionali hanno i fatti militari. A rendere più sonante l’immagine giova l’averla chiusa in un endecasillabo, con il raro accento di terza, come il primo della Gerusalemme liberata: «Canto l’armi pietose e ’l capitano».</note>
        <note xml:id="Bonora_intro-n7" type='comm' target="quarantana/intro.xml#intro_10148" targetEnd="quarantana/intro.xml#intro_10150"><ref rend="bold">13. schietta e genuinamente</ref>:  la coppia di avverbi con un solo suffissomente era abbastanza comune nell’italiano antico. Il Tadino insisteva nelle pagine proemiali del Raguaglio sulla «schietta, pura e netta verità» del suo racconto e sul proposito di «scrivere la pura, e schietta verità», e forse al M. restò impresso l’aggettivo «schietto», che sembra quanto di più contrario si può dare all’artificiosità secentesca.</note>
        <note xml:id="Bonora_intro-n8" type='comm' target="quarantana/intro.xml#intro_10161" targetEnd="quarantana/intro.xml#intro_10162"><ref rend="bold">14. angusto Teatro</ref>:  l’ambiente ristretto nel quale si svolge la storia di Renzo e Lucia, tra il paesello natio dei due promessi, Monza, Milano, Bergamo.</note>
        <note xml:id="Bonora_intro-n9" type='comm' target="quarantana/intro.xml#intro_10180" targetEnd="quarantana/intro.xml#intro_10181"><ref rend="bold">16. operationi diaboliche</ref>:  Più sotto si legge «arte e fattura diabolica», e insistendo su questo concetto l’Anonimo vuole spiegare che in uno stato retto con tanta saggezza qual era la Lombardia al tempo della dominazione spagnola, i mali che si verificarono possono essere imputati soltanto all’intervento di irresistibili forze del male. Su un’«arte diabolica», a proposito del diffondersi della peste, molto però insiste anche il Tadino.</note>
        <note xml:id="Bonora_intro-n10" type='comm' target="quarantana/intro.xml#intro_10191"><ref rend="bold">17. l'amparo</ref>:  protezione. Uno dei pochi spagnolismi rimasti a lungo nella parlata milanese, almeno secondo la testimonianza di Pietro Verri, che nella Storia di Milano scrisse: «Gli Spagnuoli ne’ due ultimi secoli dominarono il Milanese, e appena tre o quattro parole spagnuole ci sono restate, infado, amparo, giunta, desdita e poco più».</note>
        <note xml:id="Bonora_intro-n11" type='comm' target="quarantana/intro.xml#intro_10197" targetEnd="quarantana/intro.xml#intro_10240"><ref rend="bold">18-21. che è quel Sole... qual'erranti Pianeti</ref>:  Il re di Spagna, sua maestà cattolica, è paragonato al sole, il governatore cui affida temporaneamente il milanese alla luna, i senatori alle stelle fisse, gli altri magistrati ai pianeti: è una rappresentazione che vorrebbe essere grandiosa e risulta ridicola per la ricerca forzata di corrispondenze tra il mondo dei politici, nel quale il M. è portato a vedere meschinità ed egoismo, e lo spettacolo grandioso del cielo stellato.</note>
        <note xml:id="Bonora_intro-n12" type='comm' target="quarantana/intro.xml#intro_10269"><ref rend="bold">24. sevitie</ref>:  azioni crudeli.</note>
        <note xml:id="Bonora_intro-n13" type='comm' target="quarantana/intro.xml#intro_10299" targetEnd="quarantana/intro.xml#intro_10304"><ref rend="bold">26-27. occhij d'Argo e braccj di Briareo</ref>:  In una prosa tanto sostenuta non possono mancare ricordi mitologici: Argo era il principe argivo dai cento occhi che Era aveva messo a guardia di Io, amata da Giove e trasformata in giovenca; Briareo era un gigante dalle cento braccia. La malizia dello scrittore è sottilissima: Argo venne addormentato col suono del flauto da Ermete che gli cavò gli occhi; Briareo, secondo la più accreditata versione del mito, finì fulminato sotto l’Etna. Si osservi poi che «si vanno trafficando per li pubblici emolumenti» significa, secondo l’Anonimo, che si prodigano per il bene pubblico; ma il lettore non può non dare alla frase un ben diverso significato: «si danno da fare per trarre vantaggi personali dai pubblici uffici».</note>
        <note xml:id="Bonora_intro-n14" type='comm' target="quarantana/intro.xml#intro_10312" targetEnd="quarantana/intro.xml#intro_10313"><ref rend="bold">28. Per locchè</ref>:  Qualche commentatore osserva che questo nesso è artificioso, in quanto non segna un preciso passaggio logico; qualche altro si sforza di spiegarlo come una congiunzione appropriata. Nella prima Introduzione del Fermo e Lucia il M. aveva usato un più generico «adunque», mutato nella seconda in «perlochè», probabilmente per suggestione del Tadino, che usa un «perloché» non meno forzato di questo nella dedica del Raguaglio: «A me, a cui sempre l’altrui opinioni piacquero, mai non daranno noia le parole pungenti, e d’ogni tempo mi saranno dolci gl’aculei, quando di ape ingegnose esser si scorgeranno, dalle quali se ponture danno, non è però, che miele di virtuosa attione non si raccolga. Perloché essendomi appresentata l’eminenza delli meriti di V.S. Illustrissima, e sapendo io quanto le deuo, mercé le mie obbligationi; ho risoluto dedicargli, come gli dedico, questa mia fatica, e riporla sotto la di lei protettione...».</note>
        <note xml:id="Bonora_intro-n15" type='comm' target="quarantana/intro.xml#intro_10342" targetEnd="quarantana/intro.xml#intro_10346"><ref rend="bold">30-31. con rendersi tributarij delle Parche</ref>:  Bastava dire che erano spariti dalla scena del mondo; ma aggiungendo che la maggior parte dei personaggi di questa storia hanno pagato il loro tributo alle Parche (le divinità alle quali, secondo gli antichi, era affidato il filo della vita umana), l’Anonimo introduce un altro particolare mitologico col quale crede di abbellire la sua prosa.</note>
        <note xml:id="Bonora_intro-n16" type='comm' target="quarantana/intro.xml#intro_10348" targetEnd="quarantana/intro.xml#intro_10350"><ref rend="bold">31. per degni rispetti</ref>:  per giusti riguardi. Anche questa espressione si trova nel Tadino, che nel cap. 42° della seconda parte del Raguaglio, tacendo il nome di un tale giustiziato come untore, avvertiva: «della parentela per degni rispetti non si nomina».</note>
        <note xml:id="Bonora_intro-n17" type='comm' target="quarantana/intro.xml#intro_10370"><ref rend="bold">32. generaliter</ref>:  senza precisarli minutamente.</note>
        <note xml:id="Bonora_intro-n18" type='comm' target="quarantana/intro.xml#intro_10385"><ref rend="bold">34. Parto</ref>:  nel senso di prodotto letterario è parola usata frequentemente dal Tadino.</note>
        <note xml:id="Bonora_intro-n19" type='comm' target="quarantana/intro.xml#intro_10388" targetEnd="quarantana/intro.xml#intro_10397"><ref rend="bold">34-35. questo tale Critico... della Filosofia</ref>:  La filosofia scolastica, della quale non si stenta a credere che l'Anonimo si fosse nutrito, insegnava che la sostanza dei fatti è quella che conta, e che i nomi e le determinazioni di luogo e di tempo sono accidentali. Anche in questo punto si vede però che il M. fa dire all’Anonimo, in forma un poco ingenua, una verità che egli condivide: nonostante la sua ricerca di precisione realistica il romanziere ha taciuto infatti non solo il casato di molti personaggi e addirittura il loro nome (il conte zio, l’innominato...), ma non ha detto esplicitamente nemmeno quale sia il paesello di Renzo e Lucia per non abbassare il romanzo al livello di una cronaca.</note>
        <note xml:id="Bonora_intro-n20" type='comm' target="quarantana/intro.xml#intro_10429"><ref rend="bold">38. accidenti</ref>:  nel significato di «fatti accidentali», che sono così ma potrebbero essere diversi senza che la sostanza delle cose muti. È però una trovata maliziosa lasciare in sospeso la pagina dell’Anonimo su questo «accidenti», al quale segue uno scarabocchio mal decifrabile: si pensa a un’esclamazione indispettita del M., di tutt’altro significato.</note>
        <note xml:id="Bonora_intro-n21" type='comm' target="quarantana/intro.xml#intro_10512" targetEnd="quarantana/intro.xml#intro_10517"><ref rend="bold">45-46. grandine di concettini e di figure</ref>:  Sono gli aspetti più appariscenti non solo della prosa dell’Anonimo ma di tanta letteratura del Seicento, che si compiacque degli ingegnosi accostamenti di cose tra loro lontane (i concetti, donde il così detto concettismo) e dell’abuso di quelle forme del linguaggio traslato (le figure), che si insegnavano nelle scuole di retorica.</note>
        <note xml:id="Bonora_intro-n22" type='comm' target="quarantana/intro.xml#intro_10567"><ref rend="bold">50. Idiotismi</ref>:  espressioni proprie di un determinato luogo; idiotismi lombardi significa dunque non locuzioni propriamente dialettali, ma ricalcate sul dialetto di Lombardia.</note>
        <note xml:id="Bonora_intro-n23" type='comm' target="quarantana/intro.xml#intro_10623" targetEnd="quarantana/intro.xml#intro_10630"><ref rend="bold">55. rettorica... buon gusto</ref>:  La retorica o rettorica, che nella Grecia antica e a Roma fu originariamente il complesso delle norme necessarie all’oratore per ben parlare, andò via via degenerando quando divenne nelle scuole un insegnamento fondato sul presupposto che per bene parlare e bene scrivere si debbano applicare regole fisse. Con molto buon senso il M. osserva tuttavia che qualora lo scrittore accordi le parole e le immagini con la situazione che illustra si ha una retorica «discreta, fine, di buon gusto», ossia uno stile appropriato e misurato.</note>
        <note xml:id="Bonora_intro-n24" type='comm' target="quarantana/intro.xml#intro_10659" targetEnd="quarantana/intro.xml#intro_10662"><ref rend="bold">58. rozzo insieme e affettato</ref>:  In queste contradizioni dello stile dell’Anonimo sembra che il M. voglia indicare una contradizione che egli riteneva propria della società secentesca, la quale sotto il fasto e l’eleganza preziosa celava spesso rozzezza e grossolanità di gusto.</note>
        <note xml:id="Bonora_intro-n25" type='comm' target="quarantana/intro.xml#intro_10680"><ref rend="bold">60. solecismi</ref>:  errori di grammatica e di sintassi.</note>
        <note xml:id="Bonora_intro-n26" type='comm' target="quarantana/intro.xml#intro_10762" targetEnd="quarantana/intro.xml#intro_10764"><ref rend="bold">68. in quanto storia</ref>:  per i fatti che racconta, non per lo stile. Insistendo sulla parola storia l’autore non vuole evidentemente alludere soltanto alle vicende di Renzo e Lucia e del loro matrimonio contrastato, ma a tutti gli eventi che entrano nel romanzo, ai quali va il suo interesse per quel complesso sentimento di attrazione e di repulsione da lui provato di fronte alla civiltà del Seicento.</note>
        <note xml:id="Bonora_intro-n27" type='comm' target="quarantana/intro.xml#intro_10819" targetEnd="quarantana/intro.xml#intro_10826"><ref rend="bold">72-73. esposta... libro medesimo</ref>:  L’origine del libro non è stata esposta con ingenuità se non per chi sia tanto candido da ritenerla vera; ma per sfatare ciò che ha appena detto del manoscritto dell’Anonimo, l’autore fa uso di un’ironia che solo un lettore attento arriva a cogliere: se l’ingenuità messa nel raccontare l’origine del romanzo è del tutto apparente, ben poca sarà l’importanza del romanzo stesso.</note>
        <note xml:id="Bonora_intro-n28" type='comm' target="quarantana/intro.xml#intro_10855" targetEnd="quarantana/intro.xml#intro_10857"><ref rend="bold">76. interrogare altri testimoni</ref>:  cercare conferma in ricerche storiche sulle condizioni della Lombardia negli anni 1628-1631 e sui fatti che si connettono alla parte propriamente romanzesca dei Promessi sposi.</note>
        <note xml:id="Bonora_intro-n29" type='comm' target="quarantana/intro.xml#intro_10898" targetEnd="quarantana/intro.xml#intro_10900"><ref rend="bold">79. cose più forti</ref>:  fatti più gravi, e anche in questa avvertenza è implicito l’atteggiamento critico assunto dal M. verso i costumi del Seicento lombardo.</note>
        <note xml:id="Bonora_intro-n30" type='comm' target="quarantana/intro.xml#intro_10935" targetEnd="quarantana/intro.xml#intro_10938"><ref rend="bold">83. alcuna di quelle testimonianze</ref>:  in particolare la Historia patria del Ripamonti e il Raguaglio del Tadino.</note>
        <note xml:id="Bonora_intro-n31" type='comm' target="quarantana/intro.xml#intro_10972" targetEnd="quarantana/intro.xml#intro_10975"><ref rend="bold">86. Qui sta il punto</ref>:  Oltre che della fedeltà alla verità storica, l’autore fu preoccupato della lingua che conveniva usare, e proprio nello scrivere il romanzo egli venne chiarendosi quell’ideale di una lingua viva, fondata sul buon uso toscano e accessibile anche a lettori di modesta cultura, in cui consiste il grande modello da lui offerto alla prosa italiana moderna.</note>
        <note xml:id="Bonora_intro-n32" type='comm' target="quarantana/intro.xml#intro_11056"><ref rend="bold">93. contingenti</ref>:  eventuali. Ma ha sapore scherzoso, perché il termine era usato nel linguaggio della filosofia scolastica.</note>
        <note xml:id="Bonora_intro-n33" type='comm' target="quarantana/intro.xml#intro_11077" targetEnd="quarantana/intro.xml#intro_11104"><ref rend="bold">95-97. non ci si presentò... le mutano</ref>:  Ironizza sulle discussioni letterarie, le quali troppo spesso consistono in cavilli per difendere tesi opposte, in quanto, come osserva subito dopo, esse nascono «dal non badare ai fatti e ai principi su cui il giudizio deve essere fondato».</note>
        <note xml:id="Bonora_intro-n34" type='comm' target="quarantana/intro.xml#intro_11105" targetEnd="quarantana/intro.xml#intro_11171"><ref rend="bold">97-103. Spesso... insieme a spasso</ref>:  Il procedimento adottato sembra che consista nel dimostrare che le opposte opinioni, messe a confronto, rivelano sempre chiaramente le loro debolezze. Non si deduca però di qui una preconcetta sfiducia del M. verso la critica e le polemiche letterarie, chè non ci si spiegherebbe la ferma posizione di difensore del romanticismo da lui presa sopra tutto nella Lettre à M. Chauvet (1820) e nella Lettera sul romanticismo (1823). Egli garbatamente denunzia il vizio intrinseco alle questioni poste male, e se la cava con battute volutamente prosaiche, che finiscono per essere esattamente il rovescio delle sottigliezze artificiose della prosa dell’Anonimo.</note>
        <note xml:id="Bonora_intro-n35" type='comm' target="quarantana/intro.xml#intro_11207" targetEnd="quarantana/intro.xml#intro_11211"><ref rend="bold">106. venivano a fare un libro</ref>:  Quel libro effettivamente il M. cominciò a scriverlo al tempo in cui lavorava al romanzo e lo portò faticosamente avanti senza concluderlo e lasciandolo inedito. Lo ha pubblicato poi col titolo Sentir messa Domenico Bulferetti (Milano, Bottega di Poesia, 1923).</note>
        <note xml:id="Bonora_intro-n36" type='comm' target="quarantana/intro.xml#intro_11210" targetEnd="quarantana/intro.xml#intro_11249"><ref rend="bold">108-109. un libro... cosa ridicola</ref>:  In questa confessione si rispecchiano la modestia e la discrezione dell’autore, il quale evidentemente non riteneva illecito, come vorrebbe far credere, comporre un libro di teoria letteraria e linguistica. Forse egli guardò con sospetto i troppi trattati che erano stati scritti in Italia dal Cinquecento al Settecento sulla così detta questione della lingua. Ma se venne ordinando le sue idee linguistiche nell’incompiuto Sentir messa fu perché avvertì il bisogno, come ogni grande artista, di chiarirsi criticamente la sua stessa opera creativa. È ben vero però che anche le idee linguistiche del M. valgono sopra tutto in quanto si trovano in concreto attuate nel romanzo, e per questo si può essere d’accordo con lui che «di libri basta uno per volta», tanto più se il libro è un capolavoro come i Promessi sposi.</note>
      </div>
      <div xml:id="Bonora_cap1">
        <note xml:id="Bonora_cap1-n1" type='comm' target="quarantana/cap1.xml#c1_10001" targetEnd="quarantana/cap1.xml#c1_10006"><ref rend="bold">1. Quel ramo... Como</ref>:  il così detto lago di Lecco. Dei luoghi qui descritti il M. ebbe una conoscenza precisa per avervi trascorso, come si legge nel Fermo e Lucia, «gran parte della infanzia e della puerizia, e le vacanze autunnali della prima giovinezza», soggiornando nella villa paterna del Caleotto, presso Pescarenico. Non per questo si abbandonò alla poesia dei ricordi nel descrivere il paesaggio a lui ben familiare, anzi, per quel rispetto della oggettività che fu tra i suoi ideali di artista, diede del lago di Lecco e dei suoi dintorni una descrizione analitica e precisa, ma, specialmente nella prima parte, così povera di poesia che, a dire il vero, di tanti particolari nessuno resta impresso nella memoria, se non la forma del Resegone, più caratteristica però per se stessa che per il modo in cui lo scrittore la rappresenta. — volge a mezzogiorno: La direzione, per esattezza, è da nord-ovest a sud-est.</note>
        <note xml:id="Bonora_cap1-n2" type='comm' target="quarantana/cap1.xml#c1_10012" targetEnd="quarantana/cap1.xml#c1_11748"><ref rend="bold">1-2. due... dì monti</ref>:  le Alpi Orobie a oriente e i monti della Brianza a occidente.</note>
        <note xml:id="Bonora_cap1-n3" type='comm' target="quarantana/cap1.xml#c1_10087" targetEnd="quarantana/cap1.xml#c1_10111"><ref rend="bold">7-9. l’Adda rincomincia... nuovi seni</ref>:  Dopo il ponte di Lecco riprende il corso dell’Adda, che poi rallentando e distendendosi cessa di nuovo per un tratto di essere fiume e forma i laghetti di Pescarenico, Garlate, Olginate.</note>
        <note xml:id="Bonora_cap1-n4" type='comm' target="quarantana/cap1.xml#c1_10118" targetEnd="quarantana/cap1.xml#c1_10120"><ref rend="bold">9-10. tre grossi torrenti</ref>:  il Gerenzone, il Caldone, il Bione.</note>
        <note xml:id="Bonora_cap1-n5" type='comm' target="quarantana/cap1.xml#c1_10217" targetEnd="quarantana/cap1.xml#c1_None"><ref rend="bold">17-18. poi si rompe... dell’acque</ref>:  In questo ricordare l’opera di erosione delle acque si scopre addirittura la vena degli scrittori scienziati del Settecento e quell’interesse che, sulle loro orme, Carlo Cattaneo avrebbe portato alla geologia come primo dato necessario per comprendere i fenomeni storici, in quanto essi sono sempre legati a condizioni ambientali.</note>
        <note xml:id="Bonora_cap1-n6" type='comm' target="quarantana/cap1.xml#c1_10259" targetEnd="quarantana/intro.xml#c1_10264"><ref rend="bold">20. di terre, di ville, di casali</ref>:  In ordine d’importanza decrescente sono nominati borghi, villaggi e case di campagna isolate.</note>
        <note xml:id="Bonora_cap1-n7" type='comm' target="quarantana/cap1.xml#c1_10309" targetEnd="quarantana/cap1.xml#c1_10320"><ref rend="bold">24. un gran borgo... città</ref>:  Anche il Foscolo nel secondo inno delle Grazie celebra Lecco come sede di attive industrie: «mentre in cadenza Di Lecco il malleo domator del bronzo Tuona dagli antri ardenti». Divenuta città sempre più fiorente, Lecco innalzò nel 1891 un monumento al Manzoni, inaugurato con un discorso di Giosuè Carducci.</note>
        <note xml:id="Bonora_cap1-n8" type='comm' target="quarantana/cap1.xml#c1_10340" targetEnd="quarantana/cap1.xml#c1_10403"><ref rend="bold">26-31. e aveva perciò... della vendemmia</ref>:  Il sentimento del M. è quello di un italiano e, prima ancora, di un cristiano offeso dai soprusi di quei dominatori stranieri; ma velata sul principio (l’onore d’alloggiare un comandante, il vantaggio di possedere una stabile guarnigione di soldati spagnoli), l’ironia si fa poi pesante, come avviene in certe espressioni scherzose che consistono nel dire smaccatamente il contrario del vero.</note>
        <note xml:id="Bonora_cap1-n9" type='comm' target="quarantana/cap1.xml#c1_10404" targetEnd="quarantana/cap1.xml#c1_10597"><ref rend="bold">32-47. Dall'una all'altra... nell'orizzonte</ref>:  Tornando alla descrizione del paesaggio la pagina acquista una vibrante animazione: le cose non sono più viste dall’esterno; il poeta si cala in esse godendo uno spettacolo tanto vario, e il lettore, mentre ammira l’esattezza dei particolari, ha quasi l’impressione di quel rapido spostarsi della visuale al quale ci ha abituato la tecnica delle riprese cinematografiche: strade e stradette incassate tra i muri sì che appena si scorge un lembo di cielo, poi l’improvviso aprirsi di terrapieni dai quali, secondo i punti, si gode la vista di questa o quella parte di un paesaggio tanto vario nei suoi aspetti, col lago ora disteso davanti all’occhio ora chiuso nei golfi e nelle gole, e i monti tutt’intorno che, quanto più la vista spazia, vanno quasi perdendo i loro contorni confondendosi all’orizzonte. Domina in questa parte della descrizione una serenità quasi idillica: la natura che lo scrittore contempla sembra fatta per rendere felici gli uomini che vi abitano, ma basterà il capriccio di un signorotto per sconvolgere la vita serena di due innocenti che in questo piccolo mondo si ripromettevano di trascorrere una vita allietata dall’amore e dal lavoro. Anche più esplicito era nel Fermo e Lucia l’intento del romanziere di creare un contrasto tra la vita serena degli umili e la funesta prepotenza di don Rodrigo, per l’attenzione che egli metteva nel rilevare come il lavoro umano avesse trasformato e reso più varia e bella con le diverse colture la zona adiacente il lago.</note>
        <note xml:id="Bonora_cap1-n10" type='comm' target="quarantana/cap1.xml#c1_10419"><ref rend="bold">33. tuttavia</ref>:  tuttora.</note>
        <note xml:id="Bonora_cap1-n11" type='comm' target="quarantana/cap1.xml#c1_10598" targetEnd="quarantana/cap1.xml#c1_10612"><ref rend="bold">47-48. Il luogo... da ogni parte</ref>:  L’osservazione non è di troppo: dopo avere spaziato in una lontananza nella quale i monti spesso perdono i loro contorni e si confondono all’orizzonte, l’occhio torna sulle cose vicine, che gli offrono imo spettacolo non meno avvincente.</note>
        <note xml:id="Bonora_cap1-n12" type='comm' target="quarantana/cap1.xml#c1_10696" targetEnd="quarantana/cap1.xml#c1_10703"><ref rend="bold">56. sulla sera... 1628</ref>:  Tanta esattezza nell’indicare l’ora, il giorno, il mese e l’anno è richiesta dall’importanza del fatto che sta per accadere: l’intimazione dei bravi a don Abbondio segna infatti il principio di tutte le avventure del romanzo. Ciò non toglie che una certa solennità nel determinare la data abbia un leggero senso ironico, perchè, per il momento almeno, il personaggio al quale si pensa è don Abbondio che torna bel bello dalla sua passeggiata: un’occupazione per sé non certamente degna di passare alla storia. — Abbondio: Sant’Abbondio è il protettore di Como, e a lui è dedicata la cattedrale della città.</note>
        <note xml:id="Bonora_cap1-n13" type='comm' target="quarantana/cap1.xml#c1_10713" targetEnd="quarantana/cap1.xml#c1_10732"><ref rend="bold">57-59. il nome... nè altrove</ref>:  La precisione della data è in certo modo corretta dalla indeterminatezza in cui sono lasciati il nome di famiglia di don Abbondio e quello del paese nel quale egli esercita il suo ministero sacerdotale. Gli studiosi si sono anche industriati a identificare quest’ultimo, ma a parte la scarsa consistenza delle varie ipotesi (Olate, Acquate, Maggianico) per chi ha senso della poesia quel paese è soltanto «il paese di Renzo e Lucia», un luogo cioè che non occorre designare su una carta geografica per crederlo ben reale.</note>
        <note xml:id="Bonora_cap1-n14" type='comm' target="quarantana/cap1.xml#c1_10733" targetEnd="quarantana/cap1.xml#c1_10866"><ref rend="bold">59-69. Diceva... quel giorno</ref>:  I gesti di don Abbondio servono da commento a quel «tornava bel bello dalla passeggiata verso casa», che è una prima connotazione del personaggio pacifico e abitudinario. Don Abbondio dice tranquillamente l’uffizio, s’interrompe, si distrae per gettare con un piede contro il muro i ciottoli che incontra sul suo cammino, gira gli occhi oziosamente all’intorno, sì che sembra non veda nemmeno come la luce del tramonto tinga di magnifiche macchie di porpora i massi dei monti. Il suo contegno è così distratto che anche l’atto di alzare gli occhi alla svolta della stradetta è identico a quello di tante altre sue passeggiate. Da questi gesti risulta il suo carattere, con tratti indimenticabili. Giustamente osservava il De Sanctis a proposito di questa prima apparizione del personaggio: «Voi non sapete come vesta, che faccia abbia, ma l’avete tutto innanzi, e non mediante riflessioni, ma con particolari plastici, e certi atti che per lo più si notano e Manzoni ha presi dal vero e messi in rilievo: atti caratteristici che rappresentano tutto l’interno d’un personaggio».</note>
        <note xml:id="Bonora_cap1-n15" type='comm' target="quarantana/cap1.xml#c1_10737"><ref rend="bold">59. ufizio</ref>:  o più comunemente uffizio, sono le preghiere e i salmi che un sacerdote deve recitare ogni giorno.</note>
        <note xml:id="Bonora_cap1-n16" type='comm' target="quarantana/cap1.xml#c1_10747"><ref rend="bold">60. breviario</ref>:  libro che contiene l’uffizio; così denominato perché riporta in forma più breve, per uso personale del sacerdote, il più ampio e vario uffizio divino che si celebra in chiesa.</note>
        <note xml:id="Bonora_cap1-n17" type='comm' target="quarantana/cap1.xml#c1_10811" targetEnd="quarantana/cap1.xml#c1_10812"><ref rend="bold">65. i fessi</ref>:  le fessure.</note>
        <note xml:id="Bonora_cap1-n18" type='comm' target="quarantana/cap1.xml#c1_10898" targetEnd="quarantana/cap1.xml#c1_10899"><ref rend="bold">72. alla cura</ref>:  alla casa parrocchiale.</note>
        <note xml:id="Bonora_cap1-n19" type='comm' target="quarantana/cap1.xml#c1_10974" targetEnd="quarantana/intro.xml#c1_10978"><ref rend="bold">78-79. volevan dire anime del purgatorio</ref>:  Il M. sorride della rozzezza del pittore e dell’ingenuità dei fedeli che accettano la sua raffigurazione del purgatorio. Il particolare ha anche un significato simbolico, per chi pensi che in questo momento comincia quello che sarà il purgatorio di don Abbondio.</note>
        <note xml:id="Bonora_cap1-n20" type='comm' target="quarantana/cap1.xml#c1_11094" targetEnd="quarantana/cap1.xml#c1_11192"><ref rend="bold">88-97. Avevano entrambi... bravi</ref>:  Mentre di don Abbondio sono ritratti i gesti che servono a farci conoscere l’uomo abitudinario e svagato, dei bravi il M. non si limita a sottolineare il contegno di persone spavalde e sicure di sé, ma ne descrive l’abito in ogni particolare. La descrizione nasce dall’interesse del M. per gli aspetti caratteristici del costume secentesco. Si osservi però come nella precisione di questo ritratto l’autore venga sottolineando nei vari particolari l’ostentazione della forza e della spavalderia: la reticella termine in una gran nappa: il ciuffo è enorme; i mustacchi sono lunghi e arricciati in punta. Addosso poi i bravi portano quasi un arsenale, e dalle loro armi si riceve insieme l’impressione della prepotenza (non un coltello ma un coltellaccio spunta fuori dal taschino dei calzoni, non una spada ma uno spadone completa l’armatura), e quella di un’eleganza studiata. La descrizione dello sfoggio di armi e divise sgargianti degli sgherri è argomento comune della nostra letteratura, specialmente degli autori di commedie e di novelle, ma il M. per il suo gusto della verità storica qui ha mirato a fissare un particolare di vita del Seicento, dandoci, per usare una felice espressione del Russo, la prima delle stampe secentesche di cui è ricco il romanzo.</note>
        <note xml:id="Bonora_cap1-n21" type='comm' target="quarantana/cap1.xml#c1_11239" targetEnd="quarantana/cap1.xml#c1_11241"><ref rend="bold">102. Fino dall'otto aprile</ref>:  Interesse per i fatti storici e un invincibile scetticismo verso l’inettitudine dei politici a correggere, specialmente in epoche di autoritarismo, i costumi e a emanare leggi efficaci hanno dettato al M. questo brano che a qualcuno è sembrato un’inutile digressione. Ma nel dimostrare l’inefficienza delle varie gride contro i bravi ci si rivela ima delle tipiche manifestazioni dell’ironia manzoniana: quella che più somiglia all’ironia usata da Voltaire e che consiste nel dimostrare l’assurdità di un istituto o di un’opinione esponendoli con apparente obiettività, ma in modo che risultino lampanti le interne contraddizioni. I titoli altisonanti dei governatori e le severe misure minacciate dovrebbero dare garanzia della efficacia delle gride, ma se queste si susseguono regolarmente dimostrazione più palese dell’inutilità di quei provvedimenti e della sostanziale debolezza d’un governo apparentemente forte non si potrebbe dare.</note>
        <note xml:id="Bonora_cap1-n22" type='comm' target="quarantana/cap1.xml#c1_11276" targetEnd="quarantana/cap1.xml#c1_11278"><ref rend="bold">105-106. Sua Maestà Cattolica</ref>:  Filippo II di Spagna.</note>
        <note xml:id="Bonora_cap1-n23" type='comm' target="quarantana/cap1.xml#c1_11357" targetEnd="quarantana/cap1.xml#c1_11358"><ref rend="bold">112. fargli spalle</ref>:  spalleggiarlo.</note>
        <note xml:id="Bonora_cap1-n24" type='comm' target="quarantana/cap1.xml#c1_16028" targetEnd="quarantana/cap1.xml#c1_None"><ref rend="bold">116-117. le piu... dell’ordine</ref>:  Qui l’autore non riassume, ma interviene per dichiarare la sua disapprovazione di fronte a un provvedimento che lascia in arbitrio di esecutori della giustizia la facoltà di usare qualsiasi mezzo per l’esecuzione dell’ordine.</note>
        <note xml:id="Bonora_cap1-n25" type='comm' target="quarantana/cap1.xml#c1_11520" targetEnd="quarantana/cap1.xml#c1_11521"><ref rend="bold">126-127. processo informativo</ref>:  processo istruttorio, condotto per estorcere la confessione al colpevole. Tutto il brano di questa seconda grida è citato in modo da suonare aperta condanna di una pratica giudiziaria che fu severamente criticata, in nome di un più alto ideale di giustizia e di umanità, da giuristi e filosofi del Settecento, tra i quali devono essere ricordati innanzi tutto, come ben noti al M., Cesare Beccaria, suo nonno materno, autore del trattato Dei delitti e delle pene (1764), e Pietro Verri, autore delle Osservazioni sulla tortura, apparse postume nel 1804.</note>
        <note xml:id="Bonora_cap1-n26" type='comm' target="quarantana/cap1.xml#c1_11532"><ref rend="bold">128. galea</ref>:  galera.</note>
        <note xml:id="Bonora_cap1-n27" type='comm' target="quarantana/cap1.xml#c1_11776"><ref rend="bold">148. appostatamente</ref>:  stando in agguato.</note>
        <note xml:id="Bonora_cap1-n28" type='comm' target="quarantana/cap1.xml#c1_11812" targetEnd="quarantana/cap1.xml#c1_11816"><ref rend="bold">151. come s'usa nelle malattie ostinate</ref>:  Anche qui interviene direttamente l’autore con un commento ironico.</note>
        <note xml:id="Bonora_cap1-n29" type='comm' target="quarantana/cap1.xml#c1_11822"><ref rend="bold">152. onninamente</ref>:  in ogni modo.</note>
        <note xml:id="Bonora_cap1-n30" type='comm' target="quarantana/cap1.xml#c1_11929" targetEnd="quarantana/cap1.xml#c1_11932"><ref rend="bold">161-162. il 5 decembre 1600</ref>:  Il conte di Fuentes aveva fatto il suo ingresso solenne in Milano il 16 ottobre di quell’anno e resse il milanese sino alla morte, avvenuta il 21 luglio 1610. Aveva più di settant’anni quando fu nominato governatore, ma era un vecchio pieno di energia, e per l’impegno messo nella politica estera e interna fu tra i governatori spagnoli uno dei più famosi e dei più discussi, e a lui, diversamente che agli altri, il M. dedica incidentalmente alcune notizie, nelle quali è l’eco della particolare avversione con la quale il Fuentes fu giudicato dai milanesi anche dopo la sua morte.</note>
        <note xml:id="Bonora_cap1-n31" type='comm' target="quarantana/cap1.xml#c1_11940"><ref rend="bold">162. comminazioni</ref>:  minacce di pene.</note>
        <note xml:id="Bonora_cap1-n32" type='comm' target="quarantana/cap1.xml#c1_11983" targetEnd="quarantana/cap1.xml#c1_11984"><ref rend="bold">167. Enrico IV</ref>:  Enrico IV della casa di Navarra, re di Francia dal 1589 al 1611.</note>
        <note xml:id="Bonora_cap1-n33" type='comm' target="quarantana/cap1.xml#c1_12000" targetEnd="quarantana/cap1.xml#c1_12002"><ref rend="bold">168. duca di Savoia</ref>:  Carlo Emanuele I (1580-1630), genero di Filippo II, con l’appoggio spagnolo entrò in guerra con il re di Francia per il possesso del marchesato di Saluzzo, e l’ottenne con il trattato di Lione del 17 gennaio 1601, cedendo però alla Francia ben più vasti territori.</note>
        <note xml:id="Bonora_cap1-n34" type='comm' target="quarantana/cap1.xml#c1_12016" targetEnd="quarantana/cap1.xml#c1_12018"><ref rend="bold">169. duca di Biron</ref>:  Charles de Gontaut duca di Biron, avendo combattuto a fianco di Enrico IV raggiunse le più alte cariche militari, ma, ambiziosissimo, si lasciò indurre dal duca di Savoia e dal Fuentes a ordire una congiura contro il suo re. Denunciato da uno dei congiurati, venne condannato alla decapitazione nel 1602 dal Parlamento di Parigi. Il M. scherza con quel suo «fece perder la testa», perché il Fuentes fece perdere il senno a Biron sobillandolo contro il suo re e benefattore, ma fu così la causa della sua morte per decapitazione.</note>
        <note xml:id="Bonora_cap1-n35" type='comm' target="quarantana/cap1.xml#c1_12083" targetEnd="quarantana/cap1.xml#c1_12084"><ref rend="bold">175. regii camerali</ref>:  I tipografi Malatesta ottennero nel 1603 e conservarono a lungo il diritto di stampare i decreti della Regia Camera, l’organo governativo che presiedeva all’attività amministrativa e fiscale.</note>
        <note xml:id="Bonora_cap1-n36" type='comm' target="quarantana/cap1.xml#c1_12415" targetEnd="quarantana/cap1.xml#c1_12419"><ref rend="bold">204. gli sovvenne subito di no</ref>:  Tante volte ha percorso quella strada, che non gli occorre lunga riflessione per ricordare che vie d’uscita non ci sono.</note>
        <note xml:id="Bonora_cap1-n37" type='comm' target="quarantana/cap1.xml#c1_12438" targetEnd="quarantana/cap1.xml#c1_12442"><ref rend="bold">206. il testimonio consolante della coscienza</ref>:  È detto con amara ironia, in quanto don Abbondio non si chiede se abbia commesso qualche azione disonesta, ma se abbia «peccato contro qualche potente, contro qualche vendicativo». E il rapido esame non lo rassicura che in parte, perché i bravi intanto s’avvicinano guardandolo in modo che non può restargli nessun dubbio: l’aspettato è proprio lui.</note>
        <note xml:id="Bonora_cap1-n38" type='comm' target="quarantana/cap1.xml#c1_12452" targetEnd="quarantana/cap1.xml#c1_12536"><ref rend="bold">207-214. Mise l'indice... o peggio</ref>:  La scena è di una indimenticabile evidenza: lenti i movimenti di don Abbondio in cerca di un impossibile scampo, mentre lenti ma sicuri i bravi gli si stanno avvicinando. Lo scrittore si cala sempre più nel suo personaggio, ritraendo prima dall’esterno i suoi gesti, con precisa minuzia descrittiva, e accelerando poi via via i tempi per rendere nella sua rapida successione il senso di sgomento che lo prende quando vede che né nei campi né sulla strada c’è anima viva sul cui aiuto possa contare, e deve scartare rapidamente le soluzioni che gli si prospettano, sia quella di tornare indietro, sia quella di darla a gambe. La decisione di abbreviare quella angosciosa attesa è naturale in chi ha perduto ogni speranza di salvezza.</note>
        <note xml:id="Bonora_cap1-n39" type='comm' target="quarantana/cap1.xml#c1_12562" targetEnd="quarantana/cap1.xml#c1_12607"><ref rend="bold">217-220. Affrettò il passo... su due piedi</ref>:  Le proposizioni si susseguono veloci, cogliendo ciascuna un gesto o un pensiero di don Abbondio, al quale ormai non resta che dare a vedere di aver la coscienza a posto e di non volere in nessun modo irritare i due bravi, anzi i due «galantuomini», secondo quel significato ambiguo che la parola galantuomo ha quasi sempre nel romanzo.</note>
        <note xml:id="Bonora_cap1-n40" type='comm' target="quarantana/cap1.xml#c1_12620" targetEnd="quarantana/cap1.xml#c1_12621"><ref rend="bold">222. Cosa comanda?</ref>:  Potrebbe essere una formula di cortesia, ma in bocca di don Abbondio suona già come un atto di sottomissione ai bravi.</note>
        <note xml:id="Bonora_cap1-n41" type='comm' target="quarantana/cap1.xml#c1_12646" targetEnd="quarantana/cap1.xml#c1_12659"><ref rend="bold">224-225. con l'atto... una ribalderia</ref>:  Non entrava evidentemente nelle abitudini dei bravi usare modi cortesi, ma l’atteggiamento, oltre che minaccioso adirato, dà un colorito particolare alla frase, che non vuole essere la constatazione di un fatto d’ordinaria amministrazione, ma un vero atto d’accusa.</note>
        <note xml:id="Bonora_cap1-n42" type='comm' target="quarantana/cap1.xml#c1_12671"><ref rend="bold">227. Cioè...</ref>:  La frase del bravo ha subito raggiunto il suo effetto: don Abbondio non replica facendo osservare che il celebrare un matrimonio rientra negli obblighi di un sacerdote, ma adduce subito giustificazioni per far sapere a quegli «uomini di mondo» che un curato non ha nessuna responsabilità dei matrimoni. E non contento di questo aggiunge: «fanno i loro pasticci tra loro». È già la resa di fronte al più forte.</note>
        <note xml:id="Bonora_cap1-n43" type='comm' target="quarantana/cap1.xml#c1_12719" targetEnd="quarantana/intro.xml#c1_12724"><ref rend="bold">231. noi siamo i servitori del comune</ref>:  noi serviamo la comunità.</note>
        <note xml:id="Bonora_cap1-n44" type='comm' target="quarantana/cap1.xml#c1_12786" targetEnd="quarantana/intro.xml#c1_12794"><ref rend="bold">237. a me non me ne vien nulla in tasca</ref>:  La mentalità di don Abbondio resta caratterizzata anche da espressioni come questa, che denotano una fondamentale volgarità. Prima aveva detto: «e poi, vengon da noi, come s’andrebbe a un banco a riscotere»; qui sottolinea, ma con una formula addirittura triviale, che dal celebrare il matrimonio di Renzo e Lucia a lui non viene nessun utile.</note>
        <note xml:id="Bonora_cap1-n45" type='comm' target="quarantana/cap1.xml#c1_12829" targetEnd="quarantana/intro.xml#c1_12832"><ref rend="bold">241. troppo giusti, troppo ragionevoli</ref>:  Proprio nel momento in cui gli impongono di commettere un’ingiustizia e si rifiutano di discutere, perché se la cosa dovesse decidersi a ciarle l’avrebbe facilmente vinta lui, don Abbondio definisce giusti e ragionevoli i bravi. C’è sì da parte sua un tentativo di avere almeno un suggerimento sul modo di comportarsi, tentativo che si fa esplicito quando riuscirà ancora ad aprir bocca completando il suo pensiero con la battuta «se mi sapessero suggerire»; ma la scelta degli epiteti suona come un’involontaria eppure grottesca definizione dei due «galantuomini».</note>
        <note xml:id="Bonora_cap1-n46" type='comm' target="quarantana/cap1.xml#c1_12837" targetEnd="quarantana/cap1.xml#c1_12838"><ref rend="bold">242. l'altro compagnone</ref>:  Le parti tra i due bravi sono ben distribuite: quello che interviene ora conosce solo le minacce, condite di bestemmie, e ha la funzione di aumentare, se è possibile, la paura di don Abbondio.</note>
        <note xml:id="Bonora_cap1-n47" type='comm' target="quarantana/cap1.xml#c1_12876" targetEnd="quarantana/intro.xml#c1_12878"><ref rend="bold">246. il primo oratore</ref>:  È detto con ironia, ma non senza una punta di verità: il primo dei due bravi conosce, a suo modo, una certa diplomazia, e replica non senza finezza al curato che ha chiamato lui e il suo compagno «uomini di mondo» con la frase: «il signor curato è un uomo che sa il viver del mondo». Ma la sua diplomazia si rivela in pieno nel serbare per ultimo il nome di don Rodrigo e nel proferirlo in modo che a don Abbondio sia ben chiaro chi vuole che non si celebri il matrimonio, senza però dire esplicitamente che quell’ordine viene da lui: «l’illustrissimo signor don Rodrigo nostro padrone la riverisce caramente».</note>
        <note xml:id="Bonora_cap1-n48" type='comm' target="quarantana/cap1.xml#c1_12956" targetEnd="quarantana/cap1.xml#c1_12962"><ref rend="bold">254. suggerire a lei che sa di latino</ref>:  È più efficace e sarcastico che un accenno alla classe sociale cui appartiene don Abbondio, perché saper di latino significa sapere sfruttare la propria cultura per togliersi d’impiccio imbrogliando gli ignoranti. Infatti si vedrà nel secondo capitolo che don Abbondio cerca di ingannare Renzo ricorrendo al latinorum delle prescrizioni canoniche sul matrimonio.</note>
        <note xml:id="Bonora_cap1-n49" type='comm' target="quarantana/cap1.xml#c1_13020" targetEnd="quarantana/cap1.xml#c1_13022"><ref rend="bold">259. Il mio rispetto</ref>:  La frase suona ambigua, e perciò il bravo pretende che il curato «si spieghi meglio».</note>
        <note xml:id="Bonora_cap1-n50" type='comm' target="quarantana/cap1.xml#c1_13041" targetEnd="quarantana/cap1.xml#c1_13045"><ref rend="bold">262. una promessa, o un complimento</ref>:  Effettivamente don Abbondio evita una risposta impegnativa, non per atto di coraggio, ma perché la sua stessa viltà lo porta a essere ancora, per quanto gli è consentito, evasivo.</note>
        <note xml:id="Bonora_cap1-n51" type='comm' target="quarantana/cap1.xml#c1_13054" targetEnd="quarantana/cap1.xml#c1_13057"><ref rend="bold">263-264. nel significato più serio</ref>:  come una promessa.</note>
        <note xml:id="Bonora_cap1-n52" type='comm' target="quarantana/cap1.xml#c1_13156"><ref rend="bold">273. aggranchiate</ref>:  intirizzite, irrigidite. Molti dei gesti di don Abbondio sono stati sinora meccanici al punto da trasformarlo quasi in una marionetta (il breviario che gli resta aperto come su un leggio per tutto il colloquio, il grande inchino che fa all’udire il nome di don Rodrigo, il tentativo di prolungare la conversazione con i bravi); ora cammina come un automa, e tuttavia a questo punto nello scrittore cessa ogni intenzione ironica. Tutt’al contrario don Abbondio ci è presentato come la vittima di una sopraffazione, un essere annientato dalla paura, verso il quale va la compassione che sempre l’uomo onesto sente per chi patisce un sopruso.</note>
        <note xml:id="Bonora_cap1-n53" type='comm' target="quarantana/cap1.xml#c1_13072" targetEnd="quarantana/cap1.xml#c1_13230"><ref rend="bold">276-279. Don Abbondio... d’esser divorato</ref>:  L’analisi del carattere di don Abbondio è strettamente legata a quello che il lettore già ha potuto capire osservando il suo contegno con i bravi, ma la prepotenza di costoro e la digressione sulle gride hanno pure dato l’idea dell’impotenza delle leggi in Lombardia sotto la dominazione spagnola. Le pagine che seguono contengono perciò non solo l’analisi psicologica di don Abbondio ma anche un severo esame della società in cui egli vive, anzi per rispetto della logica e per amore di concretezza il M. prima di illustrare il suo personaggio si diffonde nella descrizione della società secentesca.</note>
        <note xml:id="Bonora_cap1-n54" type='comm' target="quarantana/cap1.xml#c1_13414" targetEnd="quarantana/cap1.xml#c1_13415"><ref rend="bold">295. gli asili</ref>:  Il diritto di asilo, che consisteva nel divieto posto alla forza pubblica di entrare in chiese, conventi, istituti che godessero di speciali immunità anche per perseguire un reo che vi si fosse rifugiato, era servito nel medioevo, quando venne istituito, a temperare e correggere la ferocia dei costumi; col passare del tempo era divenuto uno dei molti privilegi che ostacolavano il regolare corso della giustizia.</note>
        <note xml:id="Bonora_cap1-n55" type='comm' target="quarantana/cap1.xml#c1_13459"><ref rend="bold">299. insultata</ref>:  Non ha il significato corrente, ma quello originario di assalita; i provvedimenti contro i privilegi sono infatti come altrettanti assalti alle strutture sociali arcaiche.</note>
        <note xml:id="Bonora_cap1-n56" type='comm' target="quarantana/cap1.xml#c1_13772" targetEnd="quarantana/cap1.xml#c1_13774"><ref rend="bold">326. il loro titolo</ref>:  quello di birri o bargelli. Al di sotto di uomini di governo, pubblici amministratori, giudici stanno coloro che sono incaricati della esecuzione materiale delle norme legislative: persone che agiscono sempre in condizioni difficili, ma che si trovano tanto più condizionati nel loro agire quando subiscono pressioni dall’alto. Allora poi, come in passato, i componenti delle così dette forze di polizia godevano, e non immeritamente, di una pessima stampa, tant’è vero che il nome di birro sonava come ingiuria.</note>
        <note xml:id="Bonora_cap1-n57" type='comm' target="quarantana/cap1.xml#c1_13863" targetEnd="quarantana/cap1.xml#c1_13870"><ref rend="bold">344-345. la tendenza... in classi</ref>:  Anche le corporazioni erano di origine medievale, e già nel medioevo avevano cercato di acquistarsi diritti e privilegi. Nel condannare il degenerare del sistema corporativo il M. riprendeva urna polemica che, per la Lombardia sotto la dominazione spagnola, era stata svolta acutamente da Pietro Verri nelle Memorie storiche sulla economia pubblica dello Stato di Milano. Il Verri però studiava il fenomeno dal punto di vista della pura economia, e perciò osservava che le corporazioni artigiane, anziché giovare come in passato al progresso della produzione, badavano solo a consolidare vecchi privilegi e ad assicurarsene di nuovi; nel M. la questione si allarga, in quanto egli vede più che il fatto economico, quel ricorso costante alla violenza che offende la sua coscienza religiosa.</note>
        <note xml:id="Bonora_cap1-n58" type='comm' target="quarantana/cap1.xml#c1_13924" targetEnd="quarantana/cap1.xml#c1_13926"><ref rend="bold">349. i medici stessi</ref>:  Al M. sembra singolare che persino i medici si riunissero tra loro in corporazione, forse in considerazione delle loro proverbiali discordie.</note>
        <note xml:id="Bonora_cap1-n59" type='comm' target="quarantana/cap1.xml#c1_14011" targetEnd="quarantana/cap1.xml#c1_14060"><ref rend="bold">356-361. nelle campagne... potuto resistere</ref>:  Gli interessi di storico e di moralista del M. non procedono indipendentemente dal suo impegno di romanziere. Il suo quadro lucidissimo della società lombarda del Seicento si conclude perciò con la considerazione della impunità di cui la prepotenza, anzi proprio la prepotenza di «un nobile dovizioso e violento», poteva godere nelle campagne. È vero che nell’ambiente contadino ancor meno efficaci risultavano i possibili interventi della legge a favore dei deboli; ma dopo aver illustrato le condizioni generali del tempo lo scrittore tocca il caso che in particolare lo interessa: la prepotenza commessa da don Rodrigo ai danni di Renzo e Lucia.</note>
        <note xml:id="Bonora_cap1-n60" type='comm' target="quarantana/cap1.xml#c1_14078" targetEnd="quarantana/cap1.xml#c1_14081"><ref rend="bold">363. gli anni della discrezione</ref>:  l’età nella quale uno è in grado di giudicare e quindi di decidere sulla carriera o il mestiere da seguire.</note>
        <note xml:id="Bonora_cap1-n61" type='comm' target="quarantana/cap1.xml#c1_14087" targetEnd="quarantana/cap1.xml#c1_14101"><ref rend="bold">364-365. un vaso di terra... ferro</ref>:  Paragone memorabile, che non ha nulla della solennità dei paragoni della poesia classica, ma nella sua dimessa prosaicità è efficacissimo a rendere la condizione del continuo pericolo in cui si trova un uomo indifeso vivendo in una società nella quale hanno ragione i prepotenti.</note>
        <note xml:id="Bonora_cap1-n62" type='comm' target="quarantana/cap1.xml#c1_14110"><ref rend="bold">366. parenti</ref>:  genitori.</note>
        <note xml:id="Bonora_cap1-n63" type='comm' target="quarantana/cap1.xml#c1_14119" targetEnd="quarantana/cap1.xml#c1_14135"><ref rend="bold">366-367. non aveva... si dedicava</ref>:  La scelta dello stato sacerdotale non può essere posta sullo stesso piano di altre scelte. Anche nel linguaggio corrente si distingue tra i mestieri e le professioni, per i quali pure sarebbero necessarie attitudine e vocazione, e il «ministero» del sacerdozio, al quale dovrebbero portare non considerazioni di interesse personale, bensì la consapevolezza dei grandi obblighi che esso impone. Don Abbondio considera invece soltanto i vantaggi di poter vivere con qualche agio e di mettersi in una classe riverita e forte, fonda cioè la sua scelta sull’utile, e, secondo il M., l’utile personale è contrario alla morale. Su questo punto egli dissentì profondamente dai filosofi materialisti del Settecento, i quali avevano ricondotto la vita morale agli impulsi egoistici degli individui. Nelle Osservazioni sulla morale cattolica (1819), e particolarmente nel capitolo III, in una digressione che doveva subire così profonde aggiunte da costituire poi nell’edizione del 1855 un’appendice a sé, il M. confutò appunto il principio che fondava la morale sull’utile ben inteso e sulla concordanza di utilità personale e utilità collettiva. Ma don Abbondio non serve al romanziere per verificare la sua concezione antiutilitaristica della morale; è al contrario un personaggio che s’inserisce in una ben determinata situazione storica e, se mai, si può osservare come mettendo in luce le sue debolezze il romanziere abbia modo di dimostrare l’idea che si era fatta delle funzioni del basso clero e specialmente del clero di campagna. L’egoismo del curato non è infatti soltanto una colpa per chi lo giudichi alla luce degli alti doveri imposti dalla morale cristiana; sarebbe troppo pretendere da un modesto parroco quel coraggio che porta a reagire alle prepotenze con risolutezza eroica, eleggendosi a modello la condotta dei martiri. Ma come altri cattolici liberali del suo tempo, specialmente lombardi e veneti, il M. attribuiva ai preti di campagna la funzione di guide dei parrocchiani non meno che nei loro casi di coscienza nei loro quotidiani problemi pratici; egli vedeva sopra tutto nelle campagne venir meno l’azione del governo centrale, e riteneva perciò che ai preti spettasse la funzione di assistere i loro parrocchiani come buoni padri, secondo un ideale che non rispondeva dunque a una concezione arcaica del cristianesimo ma trovava la sua motivazione ancora nella società contemporanea, e in particolare nel Lombardo Veneto sotto l’Austria. L’analisi acutissima della condotta di don Abbondio, la quale ha tale interna coerenza da poter essere definita un «sistema», sta a dimostrare che, pur di salvare la propria tranquillità, il curato si sottrae sempre al dovere di occuparsi attivamente dei suoi parrocchiani, spingendo però la sua viltà al punto di parteggiare, ove sia costretto ad assumere una responsabilità, per il più forte, e di declamare contro quei suoi confratelli che avevano il coraggio di proteggere un debole oppresso contro un soverchiatore prepotente.</note>
        <note xml:id="Bonora_cap1-n64" type='comm' target="quarantana/cap1.xml#c1_14235" targetEnd="quarantana/cap1.xml#c1_14236"><ref rend="bold">376. Neutralità disarmata</ref>:  È formula felicissima per definire la condotta del curato che vuole destreggiarsi in mezzo alle contese che rischierebbero di comprometterlo. Dirà poi che quando era proprio costretto a prender parte tra due contendenti don Abbondio stava col più forte, «sempre però alla retroguardia». Le due espressioni tolte a prestito dal linguaggio diplomatico e militare servono a definire con acuta ironia la condotta tipica di un uomo imbelle.</note>
        <note xml:id="Bonora_cap1-n65" type='comm' target="quarantana/cap1.xml#c1_14342"><ref rend="bold">385. dissimulando</ref>:  fingendo di non vedere.</note>
        <note xml:id="Bonora_cap1-n66" type='comm' target="quarantana/cap1.xml#c1_14369" targetEnd="quarantana/cap1.xml#c1_14370"><ref rend="bold">387. rispetto gioviale</ref>:  La diplomazia di don Abbondio non può limitarsi a una serie di atti passivi. Il suo ideale sarebbe non vedere, non sapere, vivere indisturbato. Oltre alle circostanze nelle quali gli toccava tra due contendenti mettersi dalla parte del più forte, c’erano le persone che non si accontentavano di un rispetto distaccato, e quelle che era bene rendersi amiche: a queste andavano gli inchini e il rispetto gioviale, cioè quello che si estrinseca con atti di cordialità e quasi d’intesa.</note>
        <note xml:id="Bonora_cap1-n67" type='comm' target="quarantana/cap1.xml#c1_14388" targetEnd="quarantana/cap1.xml#c1_14393"><ref rend="bold">389. era riuscito a passare i sessant'anni</ref>:  Ci si spiega così che don Abbondio potesse essere persuaso dell’efficienza del suo sistema, e che i guai che gli capitano tra capo e collo non riescano affatto a smuovere le sue convinzioni e a fargli intravedere una verità più alta di quella in cui crede.</note>
        <note xml:id="Bonora_cap1-n68" type='comm' target="quarantana/cap1.xml#c1_14499"><ref rend="bold">398. fantastico</ref>:  lunatico, capriccioso. — gridare a torto: È una reazione tipica di chi deve reprimere dentro di sé i suoi risentimenti, e se la prende naturalmente con chi è più debole di lui, non per qualche ragione seria ma per il bisogno di sfogare il malumore.</note>
        <note xml:id="Bonora_cap1-n69" type='comm' target="quarantana/cap1.xml#c1_14564" targetEnd="quarantana/cap1.xml#c1_None"><ref rend="bold">403-405. cosa non difficile... dell’altro</ref>:  L’osservazione non nasce da scetticismo, ma dalla giusta considerazione delle complicazioni che presentano i casi della vita per chi li giudichi spassionatamente.</note>
        <note xml:id="Bonora_cap1-n70" type='comm' target="quarantana/cap1.xml#c1_14590" targetEnd="quarantana/cap1.xml#c1_14641"><ref rend="bold">405-410. Sopra tutto... sacro ministero</ref>:  Il M. segue non soltanto lo logica di don Abbondio ma ne ricalca il linguaggio in quello che ha di più caratteristico. Senza usare il discorso diretto il romanziere riesce a ricostruire il pensiero del curato con la concretezza che è propria dell’arte. Sono espressioni consuete a don Abbondio in queste invettive contro quei preti che difendono i deboli sia il definire questa condotta «un comprarsi gl’impicci a contanti» e «un voler raddirizzar le gambe ai cani», sia il concludere che quei suoi colleghi intraprendenti s’immischiavano in cose profane «a danno della dignità del sacro ministero». Il M., abilissimo nel dialogo e maestro, ove occorra, nei monologhi, dà non meno la misura della sua finezza in passi come questo, dove, con grande senso di aderenza al vero, ma senza nessuna forzatura, ricostruisce il pensiero di un personaggio rifacendone il linguaggio che conferisce a quel pensiero il suo vero colore.</note>
        <note xml:id="Bonora_cap1-n71" type='comm' target="quarantana/cap1.xml#c1_14705" targetEnd="quarantana/cap1.xml#c1_14709"><ref rend="bold">415. non accadon mai brutti incontri</ref>:  La frase sembra studiata espressamente in vista del brutto incontro che don Abbondio ha avuto con i bravi; e qui la malizia del romanziere è più scoperta, proprio perché sembra che egli abbia voluto cogliere tra le varie espressioni che il suo personaggio poteva usare per definire in che modo si era sempre barcamenato quella che più si attaglia alla sua ultima e imprevista disavventura.</note>
        <note xml:id="Bonora_cap1-n72" type='comm' target="quarantana/cap1.xml#c1_14763" targetEnd="quarantana/cap1.xml#c1_14764"><ref rend="bold">420. un passo</ref>:  una situazione, una congiuntura.</note>
        <note xml:id="Bonora_cap1-n73" type='comm' target="quarantana/cap1.xml#c1_14810" targetEnd="quarantana/intro.xml#c1_14812"><ref rend="bold">424. E, e, e</ref>:  È come se, pur parlando fra se stesso, don Abbondio balbettasse per la confusione che mettono in lui la paura e la stizza.</note>
        <note xml:id="Bonora_cap1-n74" type='comm' target="quarantana/cap1.xml#c1_14825" targetEnd="quarantana/cap1.xml#c1_14829"><ref rend="bold">425. se uno vuol contraddirgli... ih!</ref>:  È il primo dei periodi di questo monologo che restano incompiuti; don Abbondio ha fretta di passare ad altro, ma è pur significativo che quelle che restano in tronco sono le considerazioni su Renzo e poi l’idea che avrebbe potuto suggerire lui stesso ai bravi di fare l’ambasciata al povero Renzo, mentre è portata a fondo l’assurda considerazione sui ragazzacci che vogliono maritarsi senza darsi pensiero dei guai nei quali mettono un galantuomo suo pari: perché questo non è che un ripetere in forma stizzita la risposta già data ai bravi: «Lor signori son uomini di mondo, e sanno benissimo come vanno queste faccende...».</note>
        <note xml:id="Bonora_cap1-n75" type='comm' target="quarantana/cap1.xml#c1_14942" targetEnd="quarantana/cap1.xml#c1_14957"><ref rend="bold">434-436. s'accorse... troppo iniqua</ref>:  È ben definito il limite al quale può arrivare la scarsa sensibilità morale del personaggio: per quanto insensibile ai suoi doveri don Abbondio rifugge dalla violenza e dall’iniquità, e dare il consiglio ai bravi di portare l’ambasciata direttamente a Renzo sarebbe stato quanto farsi complice volontario di don Rodrigo, la cui prepotenza gli appare ora come la causa vera del suo malumore. Perciò non più se la prende con Renzo ma col vero responsabile, verso il quale aveva pur sempre dimostrato un ossequio esagerato, al punto da difenderlo quando la gente si lagnava delle sue malefatte.</note>
        <note xml:id="Bonora_cap1-n76" type='comm' target="quarantana/cap1.xml#c1_15011" targetEnd="quarantana/cap1.xml#c1_15019"><ref rend="bold">440. quelle poche... per la strada</ref>:  Anche questo stare il più possibile lontano da don Rodrigo, ostentando ossequio ma senza cercarne i favori, è un tratto che caratterizza la mentalità di don Abbondio, disposto sì a difendere a parole il signorotto, ma incapace di stringere rapporti con un uomo che della prepotenza aveva fatto il suo costume.</note>
        <note xml:id="Bonora_cap1-n77" type='comm' target="quarantana/cap1.xml#c1_15116" targetEnd="quarantana/cap1.xml#c1_15117"><ref rend="bold">448. richiuse diligentemente</ref>:  C’è in questo gesto il ripetersi meccanico di un’abitudine, ma anche qualche cosa di nuovo: è come se don Abbondio, arrivato finalmente a casa sua, volesse chiudere fuori i pericoli e le ansie.</note>
        <note xml:id="Bonora_cap1-n78" type='comm' target="quarantana/cap1.xml#c1_15199"><ref rend="bold">456. sinodale</ref>:  prescritta dal sinodo, che in questo caso è il Concilio di Trento, dal quale erano state emanate le nuove e più severe disposizioni per disciplinare la vita del clero.</note>
        <note xml:id="Bonora_cap1-n79" type='comm' target="quarantana/cap1.xml#c1_15203"><ref rend="bold">celibe</ref>:  oggi si usa celibe per l’uomo non sposato; di una donna non sposata si dice nubile.</note>
        <note xml:id="Bonora_cap1-n80" type='comm' target="quarantana/cap1.xml#c1_15204" targetEnd="quarantana/cap1.xml#c1_15233"><ref rend="bold">456-458. per aver rifiutati... le sue amiche</ref>:  È una delle debolezze di Perpetua il voler dare a credere che è stata lei a rifiutare i suoi molti pretendenti; ma così non la pensavano le amiche. E su questa debolezza potrà fare assegnamento Agnese quando dovrà intrattenerla perché Renzo e Lucia possano entrare non visti in casa del curato la sera del matrimonio di sorpresa (capitolo VIII).</note>
        <note xml:id="Bonora_cap1-n81" type='comm' target="quarantana/cap1.xml#c1_15269"><ref rend="bold">461. legato</ref>:  faticoso e strascicato.</note>
        <note xml:id="Bonora_cap1-n82" type='comm' target="quarantana/cap1.xml#c1_15274"><ref rend="bold">462. adombrato</ref>:  offuscato.</note>
        <note xml:id="Bonora_cap1-n83" type='comm' target="quarantana/cap1.xml#c1_15343" targetEnd="quarantana/cap1.xml#c1_15355"><ref rend="bold">470-471. Quando... dire</ref>:  Tutto il contegno di don Abbondio esclude il più lontano proposito di dissimulare: se appena entrato in casa ha chiamato «Perpetua! Perpetua!», se in tutti i suoi gesti lascia trasparire ben chiari i segni di una profonda alterazione, fino a lasciarsi cadere tutto ansante sul suo seggiolone, è perché, senza esserselo neppure confessato, non aspetta altro che confidarsi con la sola persona che gli è affezionata. La distinzione tra i due possibili significati della parola niente sottolinea però comicamente il suo stato d’animo, non per la sua assurdità ma come un implicito atto di resa alle domande di Perpetua e come un avvertimento sulla gravità del caso che gli è occorso.</note>
        <note xml:id="Bonora_cap1-n84" type='comm' target="quarantana/cap1.xml#c1_15406" targetEnd="quarantana/cap1.xml#c1_15420"><ref rend="bold">477-478. come se... tanto aspettare</ref>:  Il dialogo è accompagnato da una mimica molto espressiva. La serva conosce bene il suo padrone e lo tratta quasi come un bambino bizzoso, col quale non occorre molto per venire a capo di quello che si vuole ottenere da lui.</note>
        <note xml:id="Bonora_cap1-n85" type='comm' target="quarantana/cap1.xml#c1_15465" targetEnd="quarantana/cap1.xml#c1_15488"><ref rend="bold">483-485. ritta... il segreto</ref>:  I gesti anche qui sono non meno espressivi delle parole: il padrone sa bene che la serva ha la lingua lunga, ma il contegno della donna sta a significare una risolutezza che atterrisce don Abbondio, il quale di fronte a quella minaccia confessa ancora di più di quello che Perpetua si aspetti: «ne va... ne va la vita!».</note>
        <note xml:id="Bonora_cap1-n86" type='comm' target="quarantana/cap1.xml#c1_15547" targetEnd="quarantana/cap1.xml#c1_15550"><ref rend="bold">494. commossa e da commovere</ref>:  La precisazione non è di troppo: c’è un sincero interesse in Perpetua per il suo padrone, ma dopo che ha toccato un tasto falso ha anche bisogno di caricare il tono, di recitare una parte per riuscire più convincente.</note>
        <note xml:id="Bonora_cap1-n87" type='comm' target="quarantana/cap1.xml#c1_15638" targetEnd="quarantana/cap1.xml#c1_15639"><ref rend="bold">503. nome terribile</ref>:  Ha detto «miserabile caso», ora definisce «terribile» il nome di don Rodrigo. Nel riassumere questa parte di dialogo il M. non riferisce i fatti, ben noti al lettore, ma commenta il contegno e la mentalità di don Abbondio, facendo osservare che egli interrompe il suo racconto per obbligare Perpetua a ripetuti giuramenti di serbare il segreto, lo sospende, lo costella di espressioni di disgusto e di dolore. La psicologia del personaggio resta però definita non meno efficacemente da aggettivi grossi come «miserabile» e «terribile», nei quali è riassunto il punto di vista non dell’autore ma di don Abbondio.</note>
        <note xml:id="Bonora_cap1-n88" type='comm' target="quarantana/cap1.xml#c1_15689" targetEnd="quarantana/cap1.xml#c1_15701"><ref rend="bold">508-509. Oh che birbone... senza timor di Dio</ref>:  Anche don Abbondio aveva applicato a don Rodrigo «que’ titoli che non aveva mai udito applicargli da altri, senza interrompere in fretta con un oibò»; ma fra sé e sé, senza che nemmeno l’aria lo sentisse. Così aveva cercato di sfogare il suo risentimento. Ma in Perpetua l’indignazione esplode con la violenza che è propria della sua natura impulsiva, e il padrone ne resta colpito come da qualcosa di troppo pericoloso.</note>
        <note xml:id="Bonora_cap1-n89" type='comm' target="quarantana/cap1.xml#c1_15766" targetEnd="quarantana/cap1.xml#c1_15767"><ref rend="bold">516. ma poi...</ref>:  Più che alle difficoltà di mandare ad effetto il suo parere, questa sospensione allude alle resistenze che Perpetua prevede già di trovare in don Abbondio. Per ricorrere alla protezione di un personaggio di grande autorità, ma lontano, quale è il cardinale arcivescovo, contro un prepotente vicino, quale è don Rodrigo, occorrerebbe un coraggio che, chi lo conosce, non può attribuire a don Abbondio, perché se il consiglio è giusto, non è di quelli che toglierebbero di mezzo ogni spiacevole conseguenza. Il parere di Perpetua, del quale don Abbondio stesso dovrà riconoscere la sensatezza nel suo colloquio col cardinale (capitolo XXVI), nasce all’improvviso, e non può essere valutato in tutte le sue conseguenze, perché don Abbondio lo respinge addirittura indignato. Si noti che in tutto il dialogo i nomi di Renzo e Lucia non vengono mai pronunciati; la sola vittima sembra che sia don Abbondio, il quale infatti obietterà che se gli toccasse una schioppettata nemmeno l’arcivescovo gliela leverebbe. Ma in Perpetua, benché sinceramente preoccupata per il suo padrone, gli improperi contro don Rodrigo lasciano intravedere un sentimento di partecipazione alla sorte di Renzo e Lucia, dei quali invece il suo padrone non si dà nessun pensiero.</note>
        <note xml:id="Bonora_cap1-n90" type='comm' target="quarantana/cap1.xml#c1_15780" targetEnd="quarantana/cap1.xml#c1_15782"><ref rend="bold">518. il nostro arcivescovo</ref>:  il cardinale Federigo Borromeo, arcivescovo di Milano, che avrà poi una parte non secondaria nel romanzo.</note>
        <note xml:id="Bonora_cap1-n91" type='comm' target="quarantana/cap1.xml#c1_15813" targetEnd="quarantana/cap1.xml#c1_15814"><ref rend="bold">521. ci gongola</ref>:  Perpetua interpreta a modo suo, molto grossolanamente, lo spirito di giustizia che animava il cardinale Borromeo nel suo apostolato.</note>
        <note xml:id="Bonora_cap1-n92" type='comm' target="quarantana/cap1.xml#c1_15857" targetEnd="quarantana/cap1.xml#c1_15864"><ref rend="bold">526. le schioppettate... come confetti</ref>:  I bravi non avevano parlato di schioppettate, ma da uomini che conoscevano il loro mestiere avevano lasciato in sospeso la minaccia, dichiarando però che se don Abbondio si fosse lasciato scappare parola con qualcuno dell’avviso datogli sarebbe stato lo stesso che fare quel tal matrimonio. Don Abbondio ha tirato la conclusione più disperata: per lui è in gioco la vita, e nella sua immaginazione vede già un agguato nel quale lascerebbe la pelle. La replica di Perpetua è giusta, sopra tutto perché atti di violenza contro un prete avrebbero provocato reazioni cui lo stesso don Rodrigo sarebbe difficilmente stato in grado di far fronte; ma a questo punto dà fuori anche il fiele che ha in corpo, contro i prepotenti che raggiungono il loro scopo con le sole minacce, ma cedono poi a chi sa mostrare i denti, e contro il suo padrone che con la sua arrendevolezza è un naturale bersaglio per i soperchiatori.</note>
        <note xml:id="Bonora_cap1-n93" type='comm' target="quarantana/cap1.xml#c1_15950"><ref rend="bold">534. baggianate</ref>:  Perpetua, vedendo respinto il suo parere, è passata a ima intemerata contro il padrone, della cui viltà ha dato un ritratto spietato, come si conviene alla sua irruenza di popolana. La lunga convivenza del prete e della serva ha creato tra loro un’intesa, ma ha dato luogo anche a quei risentimenti che finiscono per esplodere nei momenti cruciali della vita domestica. Prima, non appena don Abbondio ha replicato a Perpetua che vantava la sua riservatezza: «Brava! come quando...», la donna ha dovuto ricorrere ad altri argomenti per guadagnarsi ancora una volta la confidenza del padrone; in quella replica si lasciavano però indovinare tutti i malanni che la serva aveva combinati con le sue chiacchiere in tanti anni di vita in comune. Ora tocca a lei sfogare un malumore accumulato dentro ricordando al padrone la sua remissività e, peggio, la sua vigliaccheria, e a costui, di fronte ad accuse troppo motivate, non resta che ricorrere all’autorità che gli compete ripetendo irritato «Volete tacere?» e definendo quelle considerazioni «baggianate», non tanto perché infondate quanto perché del tutto fuori luogo: non una predica aveva chiesto, ma un consiglio.</note>
        <note xml:id="Bonora_cap1-n94" type='comm' target="quarantana/cap1.xml#c1_16091" targetEnd="quarantana/cap1.xml#c1_16094"><ref rend="bold">548. per amor del cielo</ref>:  Parlando con Perpetua don Abbondio costella il suo discorso di insistenti ripetizioni: è anche questo un modo in cui si manifestano i due sentimenti in lui dominanti, la paura e la stizza, che gli impediscono di ragionare. «Tacete» ha imposto alla serva e poi ben cinque volte le ha intimato «Volete tacere?»; dopo che ha detto «ne va... ne va la vita», a Perpetua che gli fa eco ripete «la vita»; poi: «Ci penserò io... io ci penserò, io ci ho da pensare... lo so anch’io che tocca pensarci a me», e ancora: «Eh! ci vuol altro, ci vuol altro, ci vuol altro». Anche l’esclamazione «per amor del cielo» ritorna ben tre volte in questo dialogo, assumendo però ogni volta che viene pronunciata senso e intonazione diversi: la prima («Oh, per amor del cielo! Quando dico niente, o è niente, o è cosa che non posso dire») è appena l’intercalare di chi ancora incerto se confidarsi o no tenta di opporre qualche resistenza all’interessamento troppo vivo della donna; poi («Per amor del cielo! non fate pettegolezzi...») è quasi un grido soffocato alla spaventosa idea che quella linguacciuta possa mettere in piazza il suo segreto; infine, pronunciata «con tono lento e solenne», mettendo il dito sulla bocca, l’esclamazione suona come supplica e raccomandazione, e lascia intuire tutto il pensiero che non viene espresso esplicitamente: il pentimento di essersi lasciato strappare il suo segreto e di avere forse aggravato il suo malanno. Anche un mezzo espressivo che è tanto naturale da passare quasi inosservato rivela dunque a un’analisi attenta la finezza con la quale il M. segue il personaggio in tutte le sue reazioni psicologiche.</note>
      </div>
    </body>
  </text>
</TEI>
