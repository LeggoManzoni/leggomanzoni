<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap20">
            <note xml:id="Bricchi_cap20-n1" type="comm" target="quarantana/cap20.xml#c20_10001" targetEnd="quarantana/cap20.xml#c20_11714"><ref rend="bold">Il castello dell'innominato... per adempirlo</ref>:  In questo capitolo compare un castello cupo e tenebroso, e si racconta poi il rapimento di una fanciulla innocente. Ma tali elementi da romanzo gotico si inseriscono nella più complessa prospettiva della sensibilità manzoniana, che non rifiuta i motivi di una trama avventurosa, ma presta attenzione soprattutto alla vicenda morale dei personaggi. Dunque sono essenziali, in questa fase ricca di azione, anche le sequenze introspettive. La prima parte del capitolo si lega alla fine del precedente, che si chiudeva con le stesse parole che aprono questo: castello dell’innominato (XIX, 545-46. XX, 1). Dopo la digressione biografica sul personaggio, si descrive qui l'ambiente che lo ospita, e viene quindi ripreso il filo della storia, con l'arrivo di don Rodrigo, la sua richiesta di aiuto per impadronirsi di Lucia, il patto stretto tra lui e l’innominato. La voce narrante descrive poi l'insinuarsi della presenza di Dio nella mente tormentata del crudele signore, e questo passo anticipa la descrizione della notte dell’innominato, preludio alla sua conversione, nel capitolo XXI. Dal punto di vista strutturale, la macchina del rapimento ha ormai preso avvio e tutto è pronto perché si realizzi la grande svolta che occupa il centro ideale del romanzo, e il centro di questo stesso capitolo.</note>
            <note xml:id="Bricchi_cap20-n2" type="comm" target="quarantana/cap20.xml#c20_11715" targetEnd="quarantana/cap20.xml#c20_14674"><ref rend="bold">Il messo ribaldo... viaggiatore frettoloso</ref>:  Dall'inizio del romanzo fino a questo punto la situazione dei due promessi sposi ha subito un'evoluzione in senso negativo, un percorso in costante discesa: falliti il ricorso all’Azzecca-garbugli e l'incontro di fra Cristoforo con don Rodrigo, andato a monte il matrimonio a sorpresa, abbandonato forzatamente il paese, i due protagonisti sono stati costretti a dividersi, incontrando ciascuno nuove disavventure. Renzo, a Milano, è rimasto vittima della sua ingenuità, procurandosi una condanna che evita solo con la fuga; Lucia nel convento di Monza non è al sicuro, ma oscure forze tramano contro di lei. Il capitolo XIX ha completato la trama delle circostanze che permettono al diabolico piano di concretizzarsi, e in questo capitolo, centro non più geometrico, ma ideale del libro, si compie il destino di Lucia. Siamo al momento culminante della tensione narrativa: tutta la storia si è sviluppata a partire dalla minaccia che don Rodrigo si impossessasse di Lucia, e un episodio chiave nella prima parte del romanzo è stato un altro rapimento, organizzato da don Rodrigo, e fallito (capitolo VIII). Ora l'evento temuto e combattuto fino a questo punto è virtualmente compiuto. Ma, a partire da questo fatto, che segna un punto di crisi nella trama, il corso degli eventi comincia a invertirsi: al movimento discendente si sostituisce un percorso in ascesa, e, dopo avere toccato il fondo, la vicenda dei due sposi inizia a incamminarsi (lentamente) verso il lieto fine. Il primo segnale del nuovo corso è già comparso: la crisi spirituale dell’innominato è infatti preludio alla sua conversione, e alla liberazione di Lucia.</note>
            <note xml:id="Bricchi_cap20-n3" type="comm" target="quarantana/cap20.xml#c20_10001" targetEnd="quarantana/cap20.xml#c20_14282"><ref rend="bold">Il castello dell'innominato... ne vivo, ne morto</ref>:  Il castello è inquadrato dapprima dall'esterno e da lontano, con una panoramica che abbraccia non solo l’edificio, ma l’intera valle (1), con strade, rigagnolo (10), gioghi (12), schegge e macigni (14). Quindi il punto di vista cambia, e la scena non è più quella del castello osservato dall'esterno, ma dello spazio circostante visto dall'interno del castello, secondo una prospettiva che coincide con quella dell’innominato stesso. Non solo la descrizione spaziale collocata in apertura, e la presenza di alcune tessere lessicali identiche collegano questa pagina all’incipit del capitolo 1 (vedi nota generale a I, 1-70), ma anche il passaggio dal punto di vista esterno a quello di un personaggio (là era don Abbondio). Lo spazio si organizza in senso verticale: tutto, nel paesaggio che circonda l’innominato, è formato di punti estremi, verso il basso o verso l'alto, che ripropongono il sistema di contrasti che si accompagna sempre a questo personaggio (vedi nota a XIX, 435-508): cima (2; 29), dirupi (5), precipizi (5-6), in alto (8), pendio piuttosto erto (7-8), fondo (9; 21; 29), erte ripide (14), Dall’alto (16), al di sopra di sé (19), più in alto (19), lassù (23; 28; 30). Un’altra opposizione è quella suggerita dall’uso, molto fitto in questa pagina, dei suffissi: il diminutivo casucce (9), che rimanda alla vita quotidiana della gente comune, contrasta con i suffissi accrescitivi o peggiorativi di ciottoloni (10), torrentaccio (10), castellaccio (16), termini che descrivono paesaggio e abitazione, emanazioni dirette del terribile signore (altri suffissi di questo genere compariranno più oltre, riferiti agli individui che circondano l’innominato: ragazzaccio, 51; caporalacco, 58 e 67; bravaccio, 76). L'immagine di una valle oscura e tenebrosa era stata dipinta da Manzoni anche nel II atto dell’Adelchi, e anche in quel caso con tessere lessicali in parte simili a quelle impiegate qui: il diacono Martino, protagonista dell'episodio, descrive infatti un'angusta oscura valle, solcata da monti tutti erti, nudi, tremendi, inabitati. Compaiono inoltre le parole giogo, falde, e anche l’immagine di un'aquila, dall’erto nido spiccata sul mattin. Anche il tema del castello percorre la letteratura romantica europea, a partire dal Castello di Otranto che dà il titolo al celebre romanzo di Horace Walpole (1764), anche se non ne compare nel libro alcuna descrizione. Altri castelli cupi e tenebrosi compaiono nei romanzi di Ann Radcliffe (The Mysteries of Udolpho, 1794 e The Italian, 1797). Alcuni castelli sono raffigurati infine nell’Ivanhoe, ma l’illustrazione spesso minuziosa che ne fa Walter Scott si allontana da quella manzoniana, perché è più indirizzata all'aspetto tecnico-architettonico delle fortificazioni che alla creazione di un paesaggio capace di riflettere, nella sua cupezza, la crudeltà del signore che lo domina.</note>
            <note xml:id="Bricchi_cap20-n4" type="comm" target="quarantana/cap20.xml#c20_10370" targetEnd="quarantana/cap20.xml#c20_10811"><ref rend="bold">Tale... si trovava l'innominato</ref>:  Come aveva taciuto il nome del signore, così l'anonimo tace l’ubicazione del suo castello: «la geografia del romanzo è opera di fantasia, pure se evidenti appaiono i ricordi di certe gite manzoniane nelle valli sopra Calolzio e sopra Vercurago (la val d'Erve per esempio); nella zona si scorgono ancor oggi, d'altronde, alcune rovine di castellacci» (Bezzola 1961). I bravi che compaiono in questa scena, tutt'altro che anonimi, si chiamano Tiradritto, Montanarolo, Tanabuso, Squinternotto. Nel capitolo VIII un altro bravo al servizio di don Rodrigo si chiamava Grignapoco (292). I nomi espressivi e fantasiosi di questi malvagi di second'ordine ricordano quelli dei diavoli nel XXI canto dell'Inferno dantesco, anch'essi personaggi minori nell'esercito del male: Malacoda, il capo, e poi Alichino, Calcabrina, Cagnazzo, Barbariccia, Libicocco, Draghignazzo, Ciriatto, Graffiacane, Farfarello, Rubicante. Dante si ispirò forse a cognomi e soprannomi del suo tempo, oppure creò i nomi attento soprattutto al loro suono aspro e insolito. Manzoni cercava invece, come scrisse in una lettera a Tommaso Grossi del 1824, o una parola indicante qualche qualità fisica notabile che non sia però parola ingiuriosa, o una parola di giuramento, però decente; o un aggiunto di qualità morale. Tiradritto (59) richiama l'espressione milanese tirà via drizz, Squinternotto (71) dal milanese squinternà, sconquassato; Tanabuso (64) può derivare dal milanese te nabus, nascondiglio, bugigattolo, o da una corruzione di “tarabuso,” nome di un uccello di palude. Col nome di un uccello si chiamerà anche il Nibbio, l’ultimo bravo destinato a comparire in questo capitolo (185). Ma il nome del Nibbio, esecutore principale del rapimento di Lucia, ha già avuto una spiegazione in una similitudine del capitolo VIII (542-44), che sembrava anticipare la funzione a cui il bravo non ancora comparso sarebbe stato in seguito destinato: se ogni birbone potesse a man salva venire a portar via le donne, come il nibbio i pulcini da solo deserta (cfr. nota a VIII, 521-570).</note>
            <note xml:id="Bricchi_cap20-n5" type="comm" target="quarantana/cap20.xml#c20_10812" targetEnd="quarantana/cap20.xml#c20_11071"><ref rend="bold">Questo gli... che dovrete fare</ref>:  Ecco il ritratto fisico dell’innominato. Poche pennellate, contorni netti, periodi brevi, di grande semplicità sintattica. Prevalgono gli aggettivi (il gruppo a tre termini grande, bruno, calvo, 91; e i due nomi del predicato bianchi, 91 e rugosa, 92, che introducono proposizioni prive di verbo), e i sostantivi (si noti il cumulo di quattro nomi astratti: il contegno, le mosse, la durezza [...] il lampeggiar, 93-95). Le opposizioni che sempre si accompagnano alla figura dell'innominato sono evidenti anche nel suo aspetto fisico: c'è contrasto tra la figura immobile, che denuncia un'età avanzata, e la figura in movimento, che sprigiona energia giovanile dai gesti e dagli occhi. Alcuni tratti ricordano padre Cristoforo, esplicitamente nominato come acerrimo nemico (106-07): la nota del bianco (barba bianca per il frate, IV, 53; bianchi [...] capelli per l’innominato, 91); l'aggettivo risentita, che si applica a entrambi i personaggi (IV, 556; XX, 94); gli occhi, che sfolgoravano (IV, 58) in Cristoforo, emettono un lampeggiar sinistro (94-95) nell’innominato. La descrizione dell’innominato si apriva, nella ventisettana, con la forma Era alto della persona, adusto, calvo, poi sostituita con Era grande, bruno, calvo (91). È particolarmente significativa la sostituzione di alto con grande. Infatti, l'autore sceglie, tra due possibilità, l'aggettivo più generico, dal significato più vasto, più logorato dall’uso. Ma sfrutta a suo vantaggio la mancanza di precisione della parola, perché grande suggerisce, in questo contesto, la superiorità non solo fisica dell’innominato rispetto a don Rodrigo (la descrizione si organizza secondo il punto di vista di quest'ultimo), evidenzia insomma la sproporzione tra una figura grandiosa e una mediocre.</note>
            <note xml:id="Bricchi_cap20-n6" type="comm" target="quarantana/cap20.xml#c20_11072" targetEnd="quarantana/cap20.xml#c20_11714"><ref rend="bold">Se il lettore... aiuto per adempirlo</ref>:  Come nell'addio ai monti di Lucia (nota a VIII, 770-816) il narratore prestava la propria voce a pensieri che la protagonista non avrebbe saputo formulare, così nella pagina dedicata all'innominato la voce narrante traduce in parole un confuso groviglio mentale, una serie di sensazioni che il personaggio stesso non potrebbe isolare e classificare, perché precedenti a qualunque intervento della ragione. La scrittura manzoniana affronta dunque la sfida di esprimere l'indefinito, e si serve di parole che vengono di continuo precisate, rettificate, o addirittura negate: non dirò pentito, ma indispettito, 122; se non un rimorso, una cert’uggia, 123-24; se non sulla sua coscienza, almeno nella sua memoria, 125-26; Invidiando (giacché non poteva annientarli né dimenticarli) que’ tempi, 170-71; e, più oltre, come un ribrezzo, direi quasi un terrore, 440. Un altro accorgimento è quello di attenuare, sfumare gli stati d'animo: Una certa ripugnanza, 129; lo spettacolo, per dir così, continuo, 148-49. Il nucleo delle riflessioni dell'innominato è il problema del tempo. I tormenti si presentano come attivi già da qualche tempo (122-23), e il percorso mentale del personaggio oscilla di continuo tra memoria del passato (primi delitti, 129-30; primi tempi, 147; Nel primo bollor delle passioni, 161-62; que' tempi, 171); incertezza del presente che contrasta con l'antica sicurezza (l’avverbio di tempo ora torna sei volte nella pagina); terrore confuso del futuro (i pensieri dell'avvenire, 134). Infatti il filo delle riflessioni, pur con continui andirivieni, si svolge partendo dal passato (uggia, 124, degli antichi crimini), si rivolge quindi ai grandi temi della morte e di Dio, e si chiude sull’avvenire, che l’innominato vorrebbe simile alla vita trascorsa. Si notino, nella pagina, due casi di riconoscibile eco letteraria: Invecchiare! morire! e poi? (135-36) ricalca il celebre monologo dell’Amleto di Shakespeare (Morire? Dormire? Dormire? Forse sognare...); Io sono però (161) è la frase pronunciata nel libro dell’Esodo dal Dio dell'Antico Testamento («Io sono colui che sono»). Anche un personaggio dell’Ivanhoe di Scott si abbandona, in prossimità della morte, a riflessioni angosciose sul senso di una vita piena di colpe: è il signore normanno Front-de-Boeuf, che ricorda, per alcuni tratti del carattere, l’innominato manzoniano, e viene definito in più punti del romanzo con l'appellativo selvaggio, lo stesso che Manzoni riserva anche all’innominato (17). Ecco come sono descritte, con penetrazione psicologica ben meno profonda di quella manzoniana, le angosce di Front-de-Boeuf nel capitolo XXX di Ivanhoe: «Ma era adesso venuto il momento in cui la terra e tutti i suoi tesori andavano svanendo davanti ai suoi occhi, e il cuore del selvaggio barone, sebbene duro come una macina da mulino, si sentì atterrire mentre egli guardava nella grande oscurità del futuro. La febbre del corpo aumentava l’impazienza e l’angoscia dello spirito, e sul suo letto di morte si frammischiavano sentimenti di orrore improvvisamente risvegliati e in lotta con l’inveterata ostinazione del suo carattere: pauroso stato d'animo che avrebbe potuto trovar l'eguale solo in quelle tremende regioni dove il lamento è senza speranza, il rimorso è senza pentimento e un terribile senso dell'angoscia presente si unisce al presentimento che essa non può cessare né diminuire».</note>
            <note xml:id="Bricchi_cap20-n7" type="comm" target="quarantana/cap20.xml#c20_11715" targetEnd="quarantana/cap20.xml#c20_13645"><ref rend="bold">Il messo ribaldo... Lucia parti</ref>:  I preparativi del rapimento offrono alla voce narrante l’occasione per numerosi interventi giudicanti. Gli aggettivi che si riferiscono a Egidio, Gertrude, o al loro piano sono, nell'ordine: orribile (200; 219); atroce (204); sciagurata (207; 279); scellerata (217); sventurata (218-19); infernale (248). Si noti anche la similitudine tra Lucia accarezzata dalla signora e una pecora che lecca la mano al pastore che l’ha destinata al macello (226-33). L'immagine appartiene sia alla tradizione biblica (nel libro di Isaia l’innocente martirizzato è paragonato a una pecora condotta al macello), sia al repertorio metaforico del romanzo nero settecentesco (vedi nota a XXV, 160-206). Inoltre le carezze che Gertrude riserva alla sua vittima ricordano quelle che lei stessa aveva ricevuto, al tempo della forzata monacazione, dalle suore intenerite per la sua sorte (IX, 449-53). Alla storia di Gertrude narrata nei capitoli IX e X rimanda anche il passato remoto ubbidì (224), lapidaria definizione dell'abbandono al peccato, come il più famoso La sventurata rispose (X, 719-20). La monaca è in questo capitolo figura simmetrica a quella dell’innominato: lei è costretta a trasformare in un nuovo rimorso un mezzo d’espiazione (218); lui avrà la forza di fare il contrario, rendendo strumento di salvezza quella che pareva una nuova perfidia. Anche l’improvvisa esitazione di Gertrude, che richiama Lucia già avviata sulla strada di Monza, anticipa quella, uguale e contraria, dell’innominato, che, vedendo accostarsi la carrozza con Lucia rapita, sta per ordinare di condurla subito a don Rodrigo, ma è trattenuto da un no imperioso (454).</note>
            <note xml:id="Bricchi_cap20-n8" type="comm" target="quarantana/cap20.xml#c20_12517" targetEnd="quarantana/cap20.xml#c20_12883"><ref rend="bold">Passò inosservata... al posto convenuto</ref>:  La scena di un rapimento non dissimile da questo si trova in un romanzo seicentesco di Pace Pasini, Historia del Cavalier Perduto, che Getto (1971) ha indicato come il manoscritto dell’anonimo da cui il romanzo manzoniano avrebbe origine (vedi a Introduzione, l'approfondimento Ma il manoscritto esisteva davvero?). Nel capitolo II del Cavalier Perduto, infatti, la protagonista, Luciana, viene rapita per ordine del crudele Strappacuori, e condotta al luogo della sua prigionia con una barca. Proprio questo particolare, che separa il testo seicentesco da quello manzoniano, dove il rapimento avviene in carrozza, si ritrova invece nel Fermo e Lucia: nel primo abbozzo infatti, verso la fine del viaggio, la carrozza raggiunge l’Adda, e Lucia viene trasferita su un battello. Anche le righe che descrivono, nel Cavalier Perduto, il momento del rapimento presentano delle coincidenze, più generali con i Promessi sposi, più precise con il Fermo e Lucia: «presero Luciana, che, impallidita e tremante e piena di singulti e di lagrime, con quanto donnesco vigor poteva si difendeva ed a viva forza messala in picciola navetta, oltre il fiume valicatala, in poter del loro malvagio signore la condussero». Tornano infatti nei Promessi sposi il motivo della resistenza di Lucia, che tenta di divincolarsi (309-10), e, più oltre, quello delle lacrime (398-99). Nel Fermo e Lucia la somiglianza è anche più stretta, perché i due testi hanno in comune parole come impallidita, tremante, singulti, lagrime. Il tema della fanciulla rapita (variante entro il più generale motivo della fanciulla perseguitata, per cui vedi l'approfondimento Il romanzo di Lucia) appartiene anche al romanzo nero settecentesco. In particolare, uno dei più antichi e fortunati testi di questo genere, The Italian, or the Confessional of the Black Penitents (L'italiano, o il confessionale dei penitenti neri) di Ann Radcliffe, pubblicato nel 1797, narra come l'eroina, mentre si prepara a un matrimonio contrastato dalla famiglia del futuro sposo, sia rapita da figuri mascherati e trasportata in carrozza in un convento solitario. Anche in questo caso è possibile rintracciare più precisi punti di contatto tra il romanzo inglese e il testo manzoniano (vedi nota a 324-32).</note>
            <note xml:id="Bricchi_cap20-n9" type="comm" target="quarantana/cap20.xml#c20_12884" targetEnd="quarantana/cap20.xml#c20_13791"><ref rend="bold">Chi potra ora descrivere... l'infelice era aspettata</ref>:  Una domanda retorica introduce lo stato d’animo di Lucia dopo il rapimento (Chi potrà ora descrivere il terrore, l’angoscia di costei, esprimere ciò che passava nel suo animo?, 324-25); e una preterizione, o rinuncia a trattare più a lungo l’argomento, chiude il passo (Ma ormai non ci regge il cuore a descrivere più a lungo..., 427-28). Nella pagina si alternano battute di dialogo dei bravi tra loro o tra i bravi e Lucia, a momenti descrittivi, dove parla il narratore, adottando però il punto di vista di Lucia. In particolare rimanda alla percezione sconvolta della protagonista la serie di sineddochi che indicano i bravi: non si parla di uomini, ma di parti del corpo (visacci, 328 e 340; due braccia nerborute, 330; quattro [...] manacce, 332; tre bocche d'inferno, 334). Le suppliche di Lucia ai bravi, la richiesta di misericordia in nome di Dio, infine la scelta della fanciulla di recitare il rosario nel canto della carrozza (420), anticipano la situazione del capitolo XXI, quando Lucia domanderà pietà all'innominato e quindi, rannicchiata su se stessa (immobile in quel cantuccio, XXI, 309), si rifugerà nella preghiera. Alcuni elementi nella descrizione del viaggio sono stati forse suggeriti a Manzoni dalla scena del rapimento nel romanzo di Ann Radcliffe (vedi nota a 284-323). In particolare, lo svenimento di Lucia e il fatto che la fanciulla è trattenuta con la forza nella carrozza sono motivi presenti anche nell’Italiano. «Perse i sensi e quando rinvenne si trovò in una carrozza lanciata a forte andatura, con le braccia tenute ancora saldamente da alcuni figuri...». Anche il rapido sguardo che Lucia riesce a lanciare fuori dalla carrozza (non poté che vedere un momento la solitudine selvaggia del luogo per cui passava, 373-74) ha un precedente nella Radcliffe: «attraverso il finestrino [...] vide una pianura selvaggia e solitaria, circondata da boschi e montagne».</note>
            <note xml:id="Bricchi_cap20-n10" type="comm" target="quarantana/cap20.xml#c20_13792" targetEnd="quarantana/cap20.xml#c20_14407"><ref rend="bold">Era aspettata dall'innominato... quelle de' provocatori</ref>:  Alla vecchia donna (459), una tra le poche comparse del romanzo a meritare tale distinzione (ma vedi anche nota a VI, 160-307), è riservata una breve biografia, che ricostruisce in pochi cenni le tappe di un'esistenza e un profilo morale. La vecchia gravita interamente nell'orbita dell’innominato, e la sua storia crea uno sfondo più solenne a quella del signore, sia perché la servile ammirazione del sottoposto ribadisce la forza non comune del padrone, sia per il contrasto tra la crudeltà grandiosa dell’uno e lo squallore di secondo piano dell’altra. La serva chiusa nel castello ricorda un personaggio dell’Ivanhoe di Walter Scott, Urfrida, una nobile fanciulla sassone che ha trascorso la vita prigioniera in un castello normanno, al servizio di quel Front-de-Boeuf che si è indicato come uno tra i possibili modelli per l’innominato (vedi nota a 116-190). Ormai vecchia, stizzosa e orribile all'aspetto, Urfrida viene schernita dai guerrieri normanni, che la paragonano a una strega o a un demonio, e risponde agli insulti con frasi che sembrano avere ispirato la definizione manzoniana di parole, in cui Satana avrebbe riconosciuto più del suo ingegno, che in quelle de’ provocatori (498-99). Ecco, per esempio, una frase della vecchia Urfrida (capitolo XXIV): «Vi venga il malanno a tutti e due, — disse la vecchia. — Sia un canile la vostra tomba! Il diavolo Zernebock mi laceri le membra ad una ad una se lascio la mia cella prima di aver filato tutta la canapa che ho sulla conocchia». Le correzioni nel passaggio dalla ventisettana alla quarantana tendono a rendere il ritratto della vecchia più affilato e terribile. La forma protendendo il mento affilato si trasforma in cacciando avanti il mento appuntato (501-02), con la scelta di un verbo più popolare ed espressivo, e di un aggettivo più diffuso nella parlata comune. Inoltre occhi incavati viene sostituito con occhi infossati (502), che «accentua il tristo sfacelo del viso» (Nencioni 1993).</note>
            <note xml:id="Bricchi_cap20-n11" type="comm" target="quarantana/cap20.xml#c20_14408" targetEnd="quarantana/cap20.xml#c20_14674"><ref rend="bold">Tu vedi... viaggiatore frettoloso</ref>:  Al profilo biografico della donna seguono pochi tratti di un ritratto fisico. Il lessico della vecchia è già stato paragonato a quello di Satana (498-99), e anche il suo aspetto ha qualcosa di diabolico. In particolare, gli occhi infossati (502) sono, nella fisiognomica manzoniana, indice certo di malvagità: il vecchio malvissuto che incita la folla nel tumulto nel capitolo XIII ha occhi affossati e infocati (102-03), che a loro volta richiamano gli occhi accesi del personaggio satanico di una leggenda sulla peste (XXXII, 502). La comparsa nel capitolo di una figura femminile antitetica a Lucia (vecchiezza/giovinezza; rovina morale/pienezza di virtù; bruttezza/bellezza) suggerisce un rapporto simmetrico tra i quattro personaggi principali del capitolo: due uomini (l’innominato e don Rodrigo) e due donne (la vecchia e Lucia); due vecchi (l'innominato e la donna) e due giovani (don Rodrigo e Lucia); due individui dotati di forza morale (l’innominato e Lucia) e due figure di secondo piano (don Rodrigo e la vecchia). Da un punto di vista linguistico si noti, nel breve dialogo tra l’innominato e la vecchia, l'espressione la viene avanti col passo della morte (506), riferita, entro un discorso diretto dell’innominato, alla carrozza che trasporta Lucia. Il senso è che la carrozza procede con grande lentezza, ma l’origine dell’espressione, come documenta Nencioni (1993), non rimanda a una supposta lentezza della morte personificata, bensì al passo lento di chi si dirige al supplizio o verso un rischio mortale. E questo è il caso di Lucia. Dunque la locuzione non va collegata con i recenti pensieri di morte dell’innominato, ma piuttosto con la sua consapevolezza del destino crudele che attende Lucia. Il capitolo si chiude con l’immagine dell’innominato che scruta, dall’alto del suo castello, la strada percorsa dalla carrozza (si fermò alquanto alla finestra, con gli occhi fissi a quella carrozza, 522-23). La prospettiva è la stessa descritta all’inizio del capitolo (Dall'alto del castellaccio [...] il selvaggio signore dominava all'intorno tutto lo spazio, 16-18), ma lo stato d'animo del personaggio non è più quello feroce e sicuro di un uccello rapace, ma un tormentoso groviglio di dubbi.</note>
            <note xml:id="Bricchi_cap20-n12" type="comm" target="quarantana/cap20.xml#c20_10004" targetEnd="quarantana/cap20.xml#c20_10007"><ref rend="bold">era a cavaliere a</ref>:  dominava;</note>
            <note xml:id="Bricchi_cap20-n13" type="comm" target="quarantana/cap20.xml#c20_10012"><ref rend="bold">uggiosa</ref>:  triste;</note>
            <note xml:id="Bricchi_cap20-n14" type="comm" target="quarantana/cap20.xml#c20_10023"><ref rend="bold">giogaia</ref>:  catena montuosa;</note>
            <note xml:id="Bricchi_cap20-n15" type="comm" target="quarantana/cap20.xml#c20_10075"><ref rend="bold">erto</ref>:  ripido;</note>
            <note xml:id="Bricchi_cap20-n16" type="comm" target="quarantana/cap20.xml#c20_10085"><ref rend="bold">falde</ref>:  pendii più bassi, verso la valle;</note>
            <note xml:id="Bricchi_cap20-n17" type="comm" target="quarantana/cap20.xml#c20_10152"><ref rend="bold">fessi</ref>:  crepe, spaccature.</note>
            <note xml:id="Bricchi_cap20-n18" type="comm" target="quarantana/cap20.xml#c20_10607"><ref rend="bold">berlinghe</ref>:  monete d'argento.</note>
            <note xml:id="Bricchi_cap20-n19" type="comm" target="quarantana/cap20.xml#c20_10697" targetEnd="quarantana/cap20.xml#c20_10699"><ref rend="bold">allevato alle forche</ref>:  allevato come un delinquente, destinato alla forca;</note>
            <note xml:id="Bricchi_cap20-n20" type="comm" target="quarantana/cap20.xml#c20_10703"><ref rend="bold">trincare</ref>:  «bere all'eccesso» (Petrocchi 1902);</note>
            <note xml:id="Bricchi_cap20-n21" type="comm" target="quarantana/cap20.xml#c20_10788"><ref rend="bold">partigiane</ref>:  armi a forma di asta con una lama in cima;</note>
            <note xml:id="Bricchi_cap20-n22" type="comm" target="quarantana/cap20.xml#c20_10882"><ref rend="bold">risentita</ref>:  dura, facile allo sdegno.</note>
            <note xml:id="Bricchi_cap20-n23" type="comm" target="quarantana/cap20.xml#c20_11146"><ref rend="bold">cert'uggia</ref>:  noia, sazietà;</note>
            <note xml:id="Bricchi_cap20-n24" type="comm" target="quarantana/cap20.xml#c20_11153"><ref rend="bold">ammontate</ref>:  accumulate;</note>
            <note xml:id="Bricchi_cap20-n25" type="comm" target="quarantana/cap20.xml#c20_11266"><ref rend="bold">spiriti</ref>:  energie.</note>
            <note xml:id="Bricchi_cap20-n26" type="comm" target="quarantana/cap20.xml#c20_11503" targetEnd="quarantana/cap20.xml#c20_11509"><ref rend="bold">una cosa che ha il suo adempimento</ref>:  una necessità che deve compiersi.</note>
            <note xml:id="Bricchi_cap20-n27" type="comm" target="quarantana/cap20.xml#c20_11672" targetEnd="quarantana/cap20.xml#c20_11673"><ref rend="bold">arditi ministri</ref>:  esecutori:</note>
            <note xml:id="Bricchi_cap20-n28" type="comm" target="quarantana/cap20.xml#c20_11750"><ref rend="bold">travisati</ref>:  travestiti, mascherati:</note>
            <note xml:id="Bricchi_cap20-n29" type="comm" target="quarantana/cap20.xml#c20_11933"><ref rend="bold">impreveduto</ref>:  imprevisto.</note>
            <note xml:id="Bricchi_cap20-n30" type="comm" target="quarantana/cap20.xml#c20_12182"><ref rend="bold">disimpegnarsene</ref>:  liberarsi dall'obbligo;</note>
            <note xml:id="Bricchi_cap20-n31" type="comm" target="quarantana/cap20.xml#c20_12226"><ref rend="bold">ritrosia</ref>:  riluttanza, esitazione;</note>
            <note xml:id="Bricchi_cap20-n32" type="comm" target="quarantana/cap20.xml#c20_12277"><ref rend="bold">punta</ref>:  ferita;</note>
            <note xml:id="Bricchi_cap20-n33" type="comm" target="quarantana/cap20.xml#c20_12390"><ref rend="bold">ripulse</ref>:  rifiuti.</note>
            <note xml:id="Bricchi_cap20-n34" type="comm" target="quarantana/cap20.xml#c20_12482" targetEnd="quarantana/cap20.xml#c20_12484"><ref rend="bold">Facendo le viste</ref>:  fingendo;</note>
            <note xml:id="Bricchi_cap20-n35" type="comm" target="quarantana/cap20.xml#c20_12590"><ref rend="bold">macchie</ref>:  vegetazione folta e intricata;</note>
            <note xml:id="Bricchi_cap20-n36" type="comm" target="quarantana/cap20.xml#c20_12763"><ref rend="bold">stridesse</ref>:  gridasse;</note>
            <note xml:id="Bricchi_cap20-n37" type="comm" target="quarantana/cap20.xml#c20_12853" targetEnd="quarantana/cap20.xml#c20_12854"><ref rend="bold">facendo l'indiano</ref>:  fingendo indifferenza.</note>
            <note xml:id="Bricchi_cap20-n38" type="comm" target="quarantana/cap20.xml#c20_12941" targetEnd="quarantana/cap20.xml#c20_12943"><ref rend="bold">dava delle stratte</ref>:  si divincolava;</note>
            <note xml:id="Bricchi_cap20-n39" type="comm" target="quarantana/cap20.xml#c20_12965"><ref rend="bold">l'appuntellavano</ref>:  tenevano ferma;</note>
            <note xml:id="Bricchi_cap20-n40" type="comm" target="quarantana/cap20.xml#c20_13156"><ref rend="bold">tromboni</ref>:  fucili a canna corta.</note>
            <note xml:id="Bricchi_cap20-n41" type="comm" target="quarantana/cap20.xml#c20_13192"><ref rend="bold">basisce</ref>:  perde i sensi, sviene;</note>
            <note xml:id="Bricchi_cap20-n42" type="comm" target="quarantana/cap20.xml#c20_13250"><ref rend="bold">risentirsi</ref>:  risvegliarsi, riprendere i sensi.</note>
            <note xml:id="Bricchi_cap20-n43" type="comm" target="quarantana/cap20.xml#c20_13719"><ref rend="bold">impetrata</ref>:  ottenuta.</note>
            <note xml:id="Bricchi_cap20-n44" type="comm" target="quarantana/cap20.xml#c20_13131"><ref rend="bold">donna</ref>:  donna di servizio;</note>
            <note xml:id="Bricchi_cap20-n45" type="comm" target="quarantana/cap20.xml#c20_14313"><ref rend="bold">rodimento</ref>:  cruccio, fastidio.</note>
            <note xml:id="Bricchi_cap20-n46" type="comm" target="quarantana/cap20.xml#c20_14445"><ref rend="bold">bussola</ref>:  portantina chiusa.</note>
          </div>
    </body>
  </text>
</TEI>
