<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>

        <div xml:id="Bricchi_cap5">
            <note xml:id="Bricchi_cap5-n1" type="comm" target="quarantana/cap5.xml#c5_10001" targetEnd="quarantana/cap5.xml#c5_12316"><ref rend="bold">Il qual padre... il vino</ref>:  Dopo la digressione biografica fra Cristoforo, che era comparso sulla scena all'inizio del capitolo IV, entra in azione e, insieme alle donne e a Renzo, decide di affrontare don Rodrigo per esortarlo ad abbandonare i suoi propositi su Lucia. Fino a questo momento il cappuccino è stato una figura lontana: evocato dalle parole piene di rispetto dei protagonisti, inquadrato, all'inizio del capitolo IV, mentre cammina solitario e pensieroso, Cristoforo non è ancora entrato in contatto diretto con gli altri personaggi del romanzo, non ha agito dentro la storia, non ha parlato (se non nel passato del racconto autobiografico). Con l'inizio di questo capitolo «la lontananza si annulla di colpo, e il personaggio si staglia in primo piano» (Getto 1964).</note>
            <note xml:id="Bricchi_cap5-n2" type="comm" target="quarantana/cap5.xml#c5_12317" targetEnd="quarantana/cap5.xml#c5_14985"><ref rend="bold">L'autorità... un'altra sala</ref>:  Comincia qui, e si prolunga fino alla fine del capitolo, la registrazione dei discorsi che animano la tavola di don Rodrigo. Questo è in effetti un banchetto dove non sfilano cibi (ne manca qualunque descrizione), ma parole. Gli argomenti sono tre, in questa successione: se, secondo le regole cavalleresche, chi recapita un messaggio di sfida possa essere punito, e considerato in certa misura corresponsabile (264-410); la guerra per la successione nei ducati di Mantova e del Monferrato, gestita dalle due grandi potenze spagnola e francese (412-534); la carestia (535-64). Il primo tema si collega alla puntigliosa casistica seicentesca circa l'onore cavalleresco e i suoi modelli di comportamento, che ha già trovato una esemplificazione nel capitolo IV, con la storia del duello di Lodovico (e infatti proprio il cappuccino sarà eletto giudice della questione); lo stesso argomento sarà trattato inoltre nel capitolo XXVII, perché la biblioteca lì descritta, appartenente a un tipico erudito seicentesco, don Ferrante, ospita anche una sezione di trattati dedicati alla scienza cavalleresca (528). Il secondo e il terzo tema percorrono l'intero libro (Agnese e fra Galdino hanno già alluso alla povertà delle annate nel capitolo III; fra Cristoforo ha già visto segnali di carestia nel suo cammino dal convento alla casa di Lucia, nel capitolo IV), e ad essi saranno dedicate specifiche sezioni entro il romanzo: la prima parte del capitolo XII alla carestia, la parte iniziale del XXVII alla guerra, l'intero capitolo XXVIII ancora alla carestia e alla guerra. Dunque la scena del pranzo non è una pausa di colore seicentesco entro lo svolgimento dell'azione, ma assolve due funzioni strutturalmente importanti: ritarda, con effetto di suspense, l'inizio del colloquio tra Cristoforo e Rodrigo verso il quale sono indirizzate le attese e la curiosità dei lettori; introduce o sviluppa temi chiave del libro, presentandoli secondo il punto di vista dei commensali, rappresentanti del piccolo potere di un signorotto locale e della sua corte.</note>
            <note xml:id="Bricchi_cap5-n3" type="comm" target="quarantana/cap5.xml#c5_10001" targetEnd="quarantana/cap5.xml#c5_10600"><ref rend="bold">Il qual padre... dalla pietà</ref>:  I gesti e i movimenti di fra Cristoforo, il suo modo di occupare lo spazio, interessano al narratore, che li descrive con minuzia: il cappuccino compare ritto sulla soglia (l); quindi alza la barba con un moto leggiero della testa all'indietro (5-6); avanza e si siede (8); alza gli occhi al cielo, batte i piedi (13-14); e infine appoggiò il gomito sinistro sul ginocchio, chinò la fronte nella palma, e con la destra strinse la barba e il mento (28-30). Anche nel capitolo VI lo sguardo del narratore si soffermerà su gesti come il fare scorrere tra le dita la corona del rosario (9-10), o il chinare il capo e restare immobile (147). Altri personaggi del romanzo sollecitano questo tipo di attenzione: per esempio l'Azzecca-garbugli (capitolo III), e il conte zio (capitoli XVIII e XIX). Ma nel loro caso la mimica è grottesca, a base di ciglia aggrottate, nasi rubicondi, sibili e soffi, descritti con un sarcasmo che trasforma i ritratti in caricature. Al contrario, fra Cristoforo occupa la scena con la presenza di un vero attore tragico. I suoi gesti sono controllati, spesso solenni, e denunciano il dominio della ragione e della volontà. Il monologo interiore di fra Cristoforo è costellato di domande, e riproduce, nella rapidità della loro successione, il ritmo velocissimo e angoscioso delle preoccupazioni che si affollano alla mente. Dopo le domande espresse nella forma del monologo interiore, la soluzione è affidata alla voce narrante, che sintetizza la decisione di Cristoforo di affrontare don Rodrigo.</note>
            <note xml:id="Bricchi_cap5-n4" type="comm" target="quarantana/cap5.xml#c5_10601" targetEnd="quarantana/cap5.xml#c5_11087"><ref rend="bold">Le hanno detto... d'ammansare</ref>:  Inizia il dialogo, e, dopo le rapide battute d'apertura, risuona finalmente la voce di Cristoforo. Il lettore è stato avvertito nel capitolo IV che il linguaggio del frate ha qualcosa di inatteso: abitualmente umile e posato (549-50), si infiamma quando si tratti di difendere verità e giustizia offese, e acquista un carattere singolare (554). Cristoforo è un predicatore, dunque il riferimento alle parole è un dato importante nella costruzione del personaggio: il contrasto tra indole focosa e volontà che la imbriglia è stato espresso, sempre nel capitolo IV, con una similitudine di ambito linguistico (558-64); e anche al momento del suo colloquio con don Rodrigo, nel capitolo VI, il cappuccino sperimenterà il conflitto tra l'impeto di troppe parole che si affollano alle labbra e l'opportunità di disciplinare discorsi di eccessiva violenza (11-16). Le parole di Cristoforo ruotano attorno al nome di Dio, unico vero argomento del discorso. Dall'inizio del capitolo fino alla fine del dialogo il nome di Dio è proferito dal frate otto volte direttamente, e sette attraverso i pronomi Egli, Lui, Quel (in un solo caso si tratta di una locuzione esclamativa, o Dio benedetto!, 15). Le frasi di Cristoforo sono brevi e solenni, spesso fondate su strutture retoriche che evidenziano il termine Dio come centro. Sono già comparsi per esempio: la ripetizione del soggetto in tre periodi simmetrici (Egli v'assisterà: Egli vede tutto: Egli può servirsi..., 24-25); qui si trova il chiasmo che pone al centro della frase il nome Dio (che tu confidi in Dio, e che Dio non t'abbandonerà, 74-75); la collocazione del nome di Dio (variato in Lui nella seconda occorrenza) agli estremi iniziale e finale di una frase (Dio è l'amico de' tribolati, che confidano in Lui, 99-100). Barberi-Squarotti (1965) nota, a proposito del linguaggio di Cristoforo, i segni di una sovrapposizione tra il punto di vista del frate e il punto di vista di Dio: il cappuccino, strumento della volontà divina, giunge cioè a identificarsi con quella volontà. All'inizio del dialogo Cristoforo ha affermato che Dio si serve di lui (25); in questa sequenza ripete lo stesso verbo: nel primo caso con soggetto Dio (Dio non t'abbandonerà, 75), nel secondo con soggetto «io» (non v'abbandonerò, 82). Ma il culmine del processo di identificazione si tocca quando il frate chiede solennemente a Renzo vuoi tu confidare in me? [...] Vuoi tu confidare in Dio? (106-08). Dunque il linguaggio del cappuccino autorizza la sua azione poiché dietro ad essa si scorge l'intervento di Dio, e fra Cristoforo è, nel romanzo, il più diretto rappresentante della volontà divina, con la quale tende a identificarsi.</note>
            <note xml:id="Bricchi_cap5-n5" type="comm" target="quarantana/cap5.xml#c5_11088" targetEnd="quarantana/cap5.xml#c5_11303"><ref rend="bold">Il palazzotto... di provocativo</ref>:  Anche se in questa sequenza non viene dichiarato esplicitamente, il punto di vista è quello di fra Cristoforo che si avvicina al palazzotto, e il lettore percorre la strada in salita a fianco del frate. L'approssimazione al piccol regno (135) di don Rodrigo è graduale, e passa attraverso il mucchietto di casupole, abitate da contadini di don Rodrigo (133-34). Quello che viene descritto non è un paesaggio slegato dalla vicenda umana (come il quadro d'apertura del romanzo), ma un ambiente i cui caratteri sono osservati per ricavarne indicazioni di ordine morale: tutti gli elementi danno un quadro di violenza, degenerazione, corruzione. In questo senso il passo ha molti punti di contatto con la descrizione del castello dell'innominato nel capitolo XX.</note>
            <note xml:id="Bricchi_cap5-n6" type="comm" target="quarantana/cap5.xml#c5_10998" targetEnd="quarantana/cap5.xml#c5_11663"><ref rend="bold">Fra Cristoforo... del convito</ref>:  Il palazzotto ha caratteri spettrali che ne fanno un tipico regno del male. Si addensano immagini negative: la consunzione (155) della costruzione all'esterno; l'angustia e l'oscurità dell'ambiente interno (180; 189); il silenzio spettrale (158), poi lacerato dagli urli (176) dei cani. Ma il vero emblema della casa di don Rodrigo è il disegno formato dalle quattro creature, due vive e due morte (160), che adorna grottescamente l'ingresso. La descrizione poggia sul contrasto e la simmetria tra vita e morte: gli avvoltoi sono morti, i bravi vivi; gli avvoltoi conservano le ali spiegate, gesto simbolico del loro avventarsi sulla preda, ma le loro teste sono ormai teschi, i bravi attendono di avventarsi come avvoltoi, sui resti del pranzo del signore, per compiere il gesto più elementare della vita, quello di mangiare. Oltre ai parallelismi, si noti anche un'altra figura retorica: il chiasmo nella descrizione degli avvoltoi l'uno spennacchiato e mezzo roso dal tempo, l'altro ancor saldo e Pennuto (163-64).</note>
            <note xml:id="Bricchi_cap5-n7" type="comm" target="quarantana/cap5.xml#c5_11664" targetEnd="quarantana/cap5.xml#c5_12316"><ref rend="bold">Quivi un gran frastono... il vino</ref>:  L'ultima tappa del percorso di avvicinamento di fra Cristoforo a don Rodrigo porta il cappuccino nel cuore della casa, in sala da pranzo, dove i due rivali si confondono però nella folla dei presenti. Gli invitati al pranzo sono sei, quattro presentati col loro nome, due solo nel ruolo di yes men che li identifica totalmente (altri personaggi come questi compariranno a un'altra tavola nobiliare, quella del conte zio nel capitolo XIX: alcuni clienti [...] i quali, cominciando dalla minestra a dir di sì, con la bocca, con gli occhi, con gli orecchi, con tutta la testa, con tutto il corpo, con tutta l'anima, alle frutte v'avevan ridotto un uomo a non ricordarsi più come si facesse a dir di no, 56-62). Pampaloni (1988) ricostruisce la disposizione dei posti a tavola, attento anche alla prospettiva adottata dalla voce narrante: «La tavola rettangolare è disposta in senso trasversale rispetto alla porta. Di schiena, entrando, sul lato lungo, i due convitati oscuri [236]. Di fronte a loro, guardando cioè la porta, don Rodrigo e, alla sua destra, il conte Attilio (che è infatti il primo a vedere il frate). Sui lati corti, dalla parte di don Rodrigo, il podestà; dalla parte del conte Attilio, l'Azzecca-garbugli». Il conte Attilio (196) è stato menzionato nel racconto di Lucia che apre il capitolo III: si tratta del signore incontrato in compagnia di don Rodrigo al ritorno dalla filanda, che la fanciulla aveva sentito rider forte (25). L'espressione come s'è visto di sopra (232-33) si riferisce alle gride citate dall'Azzecca-garbugli nel suo incontro con Renzo (capitolo III).</note>
            <note xml:id="Bricchi_cap5-n8" type="comm" target="quarantana/cap5.xml#c5_12317" targetEnd="quarantana/cap5.xml#c5_13531"><ref rend="bold">L'autorità... d'accomodamento</ref>:  Il conte Attilio poggia la sua tesi su un passo del poema cavalleresco di Torquato Tasso La Gerusalemme liberata, composta a partire dagli anni Settanta del Cinquecento, che tratta il tema della liberazione del Santo Sepolcro nel corso della prima crociata. Insoddisfatto del suo poema, l'autore ne compose quindi un rifacimento, pubblicato nel 1593 col titolo La Gerusalemme conquistata. Nel libro VI (strofa 17) della Liberata un ambasciatore inviato dal pagano Argante presso il condottiero cristiano Goffredo di Buglione, chiede il permesso di esporre il suo messaggio, e inizia a parlare solo dopo che tale permesso è stato accordato. Che il Tasso fosse considerato nel XVII secolo una autorità in campo cavalleresco è ribadito nel capitolo XXVII del romanzo manzoniano, dove si dirà, a proposito dell'erudito don Ferrante, che a un bisogno sapeva citare a memoria tutti i passi così della Gerusalemme Liberata, come della Conquistata, che possono far testo in materia di cavalleria (535-38). La questione che si discute (legittimità per il cavaliere sfidante di punire il messaggero che reca la sfida) è contemplata nei Discorsi cavallereschi, un trattato seicentesco di Francesco Birago (vedi anche nota a IV 163-263), autore noto al Manzoni perché presente nella biblioteca di don Ferrante (XXVII, 538-47). Il Birago fu sicuramente una fonte utilizzata dall'autore per questo episodio, perché non solo pone la stessa questione, ma l'affronta con gli identici argomenti messi in campo dai personaggi manzoniani: la citazione del Tasso e il ruolo dei feziali nell'antica Roma (319-23). La prima parte del dialogo comincia a disegnare i caratteri dei personaggi: entrambi i contendenti non spiegano, ma urlano le loro ragioni (265; 271; 297; 305; 310); il podestà è saccente, e infiora il suo discorso di concetti giuridici (parla di diritto delle genti, o jure gentium, 274; introduce, con il ruolo dei feziali, nozioni di diritto romano; proporrà appena oltre un sillogismo, 334-36). Il conte Attilio, più violento e perentorio, fa uso di ironia, evidente nei titoli eccessivi e pomposi con cui si rivolge ai suoi interlocutori (signor dottor riverito, 346-47; padron mio colendissimo, 388); non conosce la storia romana, e la sua ignoranza offre all'autore l'occasione per una gag comica giocata sulla confusione tra due parole che hanno suono simile, ma senso diverso: Attilio non sa chi sia il feciale (323), e crede che si parli di un ufiziale (324). Don Rodrigo non è interessato alla questione cavalleresca, e interviene solo per impedire che la disputa a due degeneri in una lite (393-97); ma le sue parole diventano grossolane allusioni alla vita di Cristoforo prima degli ordini religiosi (377-79). Infine l'Azzecca-garbugli conferma nello stesso tempo il suo ruolo di timoroso cliente di don Rodrigo e di abile manipolatore di parole: riesce infatti a non dar torto né al podestà né al conte Attilio, scaricando su fra Cristoforo la responsabilità di un giudizio (351-55); e si destreggia quindi, con minor cautela ma uguale abilità, quando non può evitare di esprimersi circa l'opinione del frate (404-07). Il sillogismo (332) è un procedimento della logica aristotelica molto usato anche nella trattatistica seicentesca. Il suo svolgimento prevede una premessa maggiore, una premessa minore e una conclusione. In questo caso le tre tappe del ragionamento sono: 1) Percotere un disarmato è atto proditorio (334-35); 2) il messo di cui si parla era disarmato (atqui il messo de quo era senz'arme, 335-36); 3) dunque (ergo, 336) percuotere il messo è atto proditorio.</note>
            <note xml:id="Bricchi_cap5-n9" type="comm" target="quarantana/cap5.xml#c5_13532" targetEnd="quarantana/cap5.xml#c5_13896"><ref rend="bold">Il lettore... di contraddire</ref>:  I personaggi storici in campo sono: Vincenzo II Gonzaga, duca di Mantova e del Monferrato, morto nel 1627; Carlo I Gonzaga, duca di Nevers, erede designato da Vincenzo II, e in seguito duca di Mantova fino al 1637; Luigi XIII, re di Francia dal 1610 al 1643, e Filippo IV, re di Spagna dal 1621 al 1665. I loro ministri, rispettivamente Armand-Jean du Plessis, cardinale de Richelieu, arbitro della politica francese dal 1624 al 1642; e Gasparo Guzman, conte d'Olivares e duca di san Lucar, primo ministro di Spagna dal 1621 al 1643; Ferdinando II d'Asburgo, re di Germania e imperatore del Sacro Romano Impero dal 1619 al 1637, coinvolto nella questione perché il ducato di Mantova era feudo imperiale; il papa Urbano VIII, della famiglia dei Barberini (1623-44); il principe Albrecht von Wallenstein (1583-1634), generale supremo dell'esercito imperiale durante la guerra dei Trent'anni, assassinato per ordine dell’imperatore preoccupato per le sue ambizioni politiche. Il Wallenstein fu protagonista di una celebre trilogia drammatica (1799) del poeta romantico tedesco Friedrich Schiller, che diffuse la fama del personaggio. Oggetto della contesa è, come spiega la voce narrante, la successione al ducato di Mantova, un episodio locale della guerra dei Trent'anni: la candidatura del Nevers al ducato di Mantova è sostenuta dalla Francia e avversata dalla Spagna. Il papato assume ufficialmente il ruolo di paciere, ma appoggia di fatto il Nevers. Nel contempo il Wallenstein (nominato a 448 sgg.) cerca di dissuadere l’imperatore dal portare la guerra in Italia, e la sua condotta comincia a diventare sospetta di mire personali. La precisione storica delle notizie fornite dalla voce narrante si appoggia all'esattezza documentaria dell'apparato figurativo: tra le illustrazioni di Gonin a questo capitolo figurano i quattro ritratti a mezzo busto di Luigi XIII, Filippo IV, l’Olivares e il Richelieu, ricavati principalmente da monete dell’epoca, con scrupolo di verità. In proposito Manzoni scriveva all'amico numismatico Gaetano Cattaneo: Vorrei poter trovare ritratti fededegni di Luigi XIII, del card. di Richelieu, di Filippo IV, del C[onte] di Olivares suo ministro. Un aspetto interessante della conversazione, in effetti un nuovo battibecco tra il conte Attilio e il podestà, è lo storpiamento dei nomi propri: Wallenstein diventa Valdistano o Vallistai (448) in bocca al conte Attilio, Vagliensteino (450) in bocca al podestà. Ma l’ultima soluzione non è affatto la più corretta in lingua alemanna (449) come pretende il podestà, bensì soltanto una storpiatura spagnola del nome tedesco, come quelle di Attilio erano storpiature italiane. Dunque la devozione alla Spagna del podestà arriva a influenzare i suoi usi linguistici, e si colora di una nota comica. Analogamente spagnoleggianti saranno, più oltre, le pronunce Nivers (464) per Nevers e Riciliù (465-66) per Richelieu.</note>
            <note xml:id="Bricchi_cap5-n10" type="comm" target="quarantana/cap5.xml#c5_12336" targetEnd="quarantana/cap5.xml#c5_14309"><ref rend="bold">Il conte... un certo fiasco</ref>:  Al cozzare tra le due voci di Attilio e del podestà segue un «a solo» di quest'ultimo, che la voce narrante (455-57) paragona al corso a gonfie vele di un bastimento finalmente disincagliato da una secca (il continuo contraddittorio del conte Attilio). L'immagine marinara si insinua ancora nel corso dell’arringa (proseguiva il podestà, sempre col vento in poppa, e un po’ maravigliato [...] di non incontrar mai uno scoglio, 472-74), e ne segna quindi la conclusione (Sa il cielo quando il podestà avrebbe preso terra, 493). Il discorso del podestà si serve invece di immagini attinte al mondo della caccia (il conte duca e una volpe vecchia..., 474-75); e della guerra (mina e contrammina, 491). La passione filospagnola del personaggio, già ridicolizzata per l'adozione di una pronuncia spagnoleggiante dei nomi propri, si esprime ora apertamente con le lodi all’astuzia del conte duca e il ridimensionamento del Richelieu.</note>
            <note xml:id="Bricchi_cap5-n11" type="comm" target="quarantana/cap5.xml#c5_12029" targetEnd="quarantana/cap5.xml#c5_14698"><ref rend="bold">Signor Podestà... impiccarli</ref>:  Attraverso il brindisi proposto da don Rodrigo (498-99), e la lode al vino introdotta dall’Azzecca-garbugli (525 sgg.), il discorso scivola al suo terzo argomento, la carestia, e la confusione delle voci si fa totale e rumorosissima. Così non è il narratore a smettere di registrare la conversazione, ma lo stesso sovrapporsi delle voci che degenera in rumore indecifrabile, rendendo impossibile qualunque reale scambio di opinioni. Enrico IV (517-18) è Enrico di Borbone, re di Navarra. Succeduto nel 1589 a Enrico III di Valois sul trono di Francia, diede inizio alla dinastia borbonica, che rimase sul trono fino alla Rivoluzione (1792), e quindi dal 1814 al 1830. Enrico IV aveva ottenuto il trono sposando Margherita di Valois, sorella dell'ultimo sovrano, e abiurando alla fede protestante in favore del cattolicesimo. Per questo l’epiteto di navarrini (515) va inteso in senso dispregiativo, come sinonimo di usurpatori. L'Azzecca-garbugli fa qui un secondo sfoggio di diplomazia, spostando il discorso dal pericoloso ambito politico al neutro tema conviviale, e infiora il suo discorsetto di gergo giuridico e notizie dotte: dico, proferisco, e sentenzio (527) è infatti la formula usata dai giudici per dar lettura delle sentenze, scimmiottata nel successivo dichiaro e definisco (530); la frase latina (528) è infine quella con cui i senatori romani approvavano una deliberazione. Eliogabalo (532) fu imperatore romano tra il 218 e il 222 d.C., famoso perché seguace del culto orientale del dio Sole e per i suoi fastosi banchetti.</note>
            <note xml:id="Bricchi_cap5-n12" type="comm" target="quarantana/cap5.xml#c5_10471" targetEnd="quarantana/cap5.xml#c5_14985"><ref rend="bold">Don Rodrigo... un'altra sala</ref>:  Nella confusione di voci, risalta il solo dei presenti che tace, e lo sguardo di don Rodrigo si dirige inevitabilmente verso di lui. Il colloquio imminente turba il signorotto: già all'ingresso del frate senza indovinar precisamente il soggetto di quella visita, pure, per non so qual presentimento confuso, n’avrebbe fatto di meno (202-04); ora, con parole simili, L'avrebbe mandato a spasso volentieri, e fatto di meno di quel colloquio (569-70). Tali confusi presentimenti acquisteranno contorni un po’ meno indefiniti nel capitolo successivo, quando, di fronte allo sdegno di padre Cristoforo, don Rodrigo proverà, insieme alla rabbia, un lontano e misterioso spavento (133-34). Tutto concorre dunque a creare, attorno all'imminente colloquio, un'attesa piena di inquietudine.</note>
            <note xml:id="Bricchi_cap5-n13" type="comm" target="quarantana/cap5.xml#c5_10192" targetEnd="quarantana/cap5.xml#c5_10193"><ref rend="bold">mi confida</ref>:  mi affida;</note>
            <note xml:id="Bricchi_cap5-n14" type="comm" target="quarantana/cap5.xml#c5_10366"><ref rend="bold">segno</ref>:  punto;</note>
            <note xml:id="Bricchi_cap5-n15" type="comm" target="quarantana/cap5.xml#c5_10433"><ref rend="bold">imbroglione</ref>:  chi imbroglia le cose.</note>
            <note xml:id="Bricchi_cap5-n16" type="comm" target="quarantana/cap5.xml#c5_10520" targetEnd="quarantana/cap5.xml#c5_10521"><ref rend="bold">prender consiglio</ref>:  decidere;</note>
            <note xml:id="Bricchi_cap5-n17" type="comm" target="quarantana/cap5.xml#c5_10733"><ref rend="bold">proteste</ref>:  promesse;</note>
            <note xml:id="Bricchi_cap5-n18" type="comm" target="quarantana/cap5.xml#c5_10770" targetEnd="quarantana/cap5.xml#c5_10771"><ref rend="bold">mangiar pane</ref>:  stare al mondo.</note>
            <note xml:id="Bricchi_cap5-n19" type="comm" target="quarantana/cap5.xml#c5_10916"><ref rend="bold">compunzione</ref>:  contrizione, dolore;</note>
            <note xml:id="Bricchi_cap5-n20" type="comm" target="quarantana/cap5.xml#c5_11034"><ref rend="bold">scansate</ref>:  evitate;</note>
            <note xml:id="Bricchi_cap5-n21" type="comm" target="quarantana/cap5.xml#c5_11070" targetEnd="quarantana/cap5.xml#c5_11071"><ref rend="bold">cantar sesta</ref>:  cantare l'ufficio divino della sesta ora del giorno (circa metà giornata);</note>
            <note xml:id="Bricchi_cap5-n22" type="comm" target="quarantana/cap5.xml#c5_11098"><ref rend="bold">bicocca</ref>:  nel senso che ha in dialetto milanese, di «luogo fortificato di non grande levatura» (Cherubini).</note>
            <note xml:id="Bricchi_cap5-n23" type="comm" target="quarantana/cap5.xml#c5_11207"><ref rend="bold">tromboni</ref>:  fucili a bocca larga;</note>
            <note xml:id="Bricchi_cap5-n24" type="comm" target="quarantana/cap5.xml#c5_11268"><ref rend="bold">nerborute</ref>:  muscolose, robuste;</note>
            <note xml:id="Bricchi_cap5-n25" type="comm" target="quarantana/cap5.xml#c5_11338"><ref rend="bold">frastornato</ref>:  disturbato;</note>
            <note xml:id="Bricchi_cap5-n26" type="comm" target="quarantana/cap5.xml#c5_11481" targetEnd="quarantana/cap5.xml#c5_11482"><ref rend="bold">si dispone</ref>:  si prepara;</note>
            <note xml:id="Bricchi_cap5-n27" type="comm" target="quarantana/cap5.xml#c5_11542"><ref rend="bold">picchi</ref>:  colpi.</note>
            <note xml:id="Bricchi_cap5-n28" type="comm" target="quarantana/cap5.xml#c5_11695"><ref rend="bold">contrastando</ref>:  discutendo;</note>
            <note xml:id="Bricchi_cap5-n29" type="comm" target="quarantana/cap5.xml#c5_11706"><ref rend="bold">canto</ref>:  angolo;</note>
            <note xml:id="Bricchi_cap5-n30" type="comm" target="quarantana/cap5.xml#c5_11851"><ref rend="bold">scilinguagnolo</ref>:  parlantina, per estensione dal senso originario di «Filetto o legamento che è al di sotto della lingua» (Giorgini-Broglio);</note>
            <note xml:id="Bricchi_cap5-n31" type="comm" target="quarantana/cap5.xml#c5_11992"><ref rend="bold">soverchieria</ref>:  prepotenza;</note>
            <note xml:id="Bricchi_cap5-n32" type="comm" target="quarantana/cap5.xml#c5_12030"><ref rend="bold">podestà</ref>:  l'autorità locale che rappresenta lo Stato.</note>
            <note xml:id="Bricchi_cap5-n33" type="comm" target="quarantana/cap5.xml#c5_12196"><ref rend="bold">schermirsi</ref>:  rifiutarsi;</note>
            <note xml:id="Bricchi_cap5-n34" type="comm" target="quarantana/cap5.xml#c5_12271"><ref rend="bold">sottocoppa</ref>:  vassoio;</note>
            <note xml:id="Bricchi_cap5-n35" type="comm" target="quarantana/cap5.xml#c5_12308"><ref rend="bold">mescere</ref>:  versare il vino;</note>
            <note xml:id="Bricchi_cap5-n36" type="comm" target="quarantana/cap5.xml#c5_12367"><ref rend="bold">licenza</ref>:  permesso;</note>
            <note xml:id="Bricchi_cap5-n37" type="comm" target="quarantana/cap5.xml#c5_12486" targetEnd="quarantana/cap5.xml#c5_12487"><ref rend="bold">rimettiamola nel</ref>:  affidiamone la soluzione al;</note>
            <note xml:id="Bricchi_cap5-n38" type="comm" target="quarantana/cap5.xml#c5_12495"><ref rend="bold">sentenza</ref>:  giudizio.</note>
            <note xml:id="Bricchi_cap5-n39" type="comm" target="quarantana/cap5.xml#c5_10781"><ref rend="bold">punto</ref>:  questione;</note>
            <note xml:id="Bricchi_cap5-n40" type="comm" target="quarantana/cap5.xml#c5_12645"><ref rend="bold">cartello</ref>:  dichiarazione scritta di sfida a duello;</note>
            <note xml:id="Bricchi_cap5-n41" type="comm" target="quarantana/cap5.xml#c5_12747" targetEnd="quarantana/cap5.xml#c5_12748"><ref rend="bold">le premano</ref>:  le interessino;</note>
            <note xml:id="Bricchi_cap5-n42" type="comm" target="quarantana/cap5.xml#c5_12830"><ref rend="bold">feciale</ref>:  o feziale, sacerdote di Roma appartenente a un collegio, istituito dal re Numa Pompilio, cui spettava il compito di tenere rapporti con le popolazioni straniere e, in particolare, quello di dichiarare le guerre.</note>
            <note xml:id="Bricchi_cap5-n43" type="comm" target="quarantana/cap5.xml#c5_12919"><ref rend="bold">atqui</ref>:  ebbene;</note>
            <note xml:id="Bricchi_cap5-n44" type="comm" target="quarantana/cap5.xml#c5_12922" targetEnd="quarantana/cap5.xml#c5_12923"><ref rend="bold">de quo</ref>:  di cui;</note>
            <note xml:id="Bricchi_cap5-n45" type="comm" target="quarantana/cap5.xml#c5_12926"><ref rend="bold">ergo</ref>:  quindi;</note>
            <note xml:id="Bricchi_cap5-n46" type="comm" target="quarantana/cap5.xml#c5_12918"><ref rend="bold">proditorio</ref>:  commesso a tradimento;</note>
            <note xml:id="Bricchi_cap5-n47" type="comm" target="quarantana/cap5.xml#c5_13035"><ref rend="bold">tabella</ref>:  parlantina, chiacchiera (da collegare al milanese tappella, chiacchierone, ciarlone);</note>
            <note xml:id="Bricchi_cap5-n48" type="comm" target="quarantana/cap5.xml#c5_13057"><ref rend="bold">accidente</ref>:  caso, congiuntura.</note>
            <note xml:id="Bricchi_cap5-n49" type="comm" target="quarantana/cap5.xml#c5_13249"><ref rend="bold">carovana</ref>:  noviziato, periodo di pratica;</note>
            <note xml:id="Bricchi_cap5-n50" type="comm" target="quarantana/cap5.xml#c5_13316"><ref rend="bold">colendissimo</ref>:  venerabilissimo;</note>
            <note xml:id="Bricchi_cap5-n51" type="comm" target="quarantana/cap5.xml#c5_13345"><ref rend="bold">supposto</ref>:  ipotesi;</note>
            <note xml:id="Bricchi_cap5-n52" type="comm" target="quarantana/cap5.xml#c5_13358"><ref rend="bold">divertire</ref>:  allontanare, distogliere.</note>
            <note xml:id="Bricchi_cap5-n53" type="comm" target="quarantana/cap5.xml#c5_13583" targetEnd="quarantana/cap5.xml#c5_13584"><ref rend="bold">ben affetto</ref>:  fedele;</note>
            <note xml:id="Bricchi_cap5-n54" type="comm" target="quarantana/cap5.xml#c5_13586" targetEnd="quarantana/cap5.xml#c5_13587"><ref rend="bold">naturalizzato francese</ref>:  che aveva preso la cittadinanza francese;</note>
            <note xml:id="Bricchi_cap5-n55" type="comm" target="quarantana/cap5.xml#c5_13623"><ref rend="bold">s’adoperavano</ref>:  si davano da fare;</note>
            <note xml:id="Bricchi_cap5-n56" type="comm" target="quarantana/cap5.xml#c5_13627"><ref rend="bold">istanze</ref>:  richieste;</note>
            <note xml:id="Bricchi_cap5-n57" type="comm" target="quarantana/cap5.xml#c5_13709"><ref rend="bold">creato</ref>:  favorito, protetto (corrisponde allo spagnolo criado);</note>
            <note xml:id="Bricchi_cap5-n58" type="comm" target="quarantana/cap5.xml#c5_13735" targetEnd="quarantana/cap5.xml#c5_13737"><ref rend="bold">di buon luogo</ref>:  «Da persona bene informata e sicura» (Giorgini-Broglio);</note>
            <note xml:id="Bricchi_cap5-n59" type="comm" target="quarantana/cap5.xml#c5_13748"><ref rend="bold">proposizioni; proposte.</ref>: </note>
            <note xml:id="Bricchi_cap5-n60" type="comm" target="quarantana/cap5.xml#c5_13909"><ref rend="bold">secca</ref>:  fondo marino con poca acqua, pericoloso per la navigazione;</note>
            <note xml:id="Bricchi_cap5-n61" type="comm" target="quarantana/cap5.xml#c5_13939" targetEnd="quarantana/cap5.xml#c5_13941"><ref rend="bold">fare il bell’umore</ref>:  fare lo spiritoso;</note>
            <note xml:id="Bricchi_cap5-n62" type="comm" target="quarantana/cap5.xml#c5_13966" targetEnd="quarantana/cap5.xml#c5_13969"><ref rend="bold">ha fisso il chiodo</ref>:  ha ferma intenzione;</note>
            <note xml:id="Bricchi_cap5-n63" type="comm" target="quarantana/cap5.xml#c5_14049"><ref rend="bold">pretensione</ref>:  pretesa;</note>
            <note xml:id="Bricchi_cap5-n64" type="comm" target="quarantana/cap5.xml#c5_14203"><ref rend="bold">diritti</ref>:  astuti;</note>
            <note xml:id="Bricchi_cap5-n65" type="comm" target="quarantana/cap5.xml#c5_14261"><ref rend="bold">mina</ref>:  mossa diplomatica; propriamente sì tratta di un termine militare, che significa «corridoio coperto predisposto per penetrare fin sotto le opere del nemico che dovevano essere fatte saltare per aria» (Bezzola 1961);</note>
            <note xml:id="Bricchi_cap5-n66" type="comm" target="quarantana/cap5.xml#c5_14264"><ref rend="bold">contrammina</ref>:  contromossa; in senso militare «corridoio scavato in senso opposto per prevenire gli avversari e impedire loro l’accumulo e l'accensione delle polveri» (Bezzola 1961).</note>
            <note xml:id="Bricchi_cap5-n67" type="comm" target="quarantana/cap5.xml#c5_14481"><ref rend="bold">scongiuro</ref>:  minaccia;</note>
            <note xml:id="Bricchi_cap5-n68" type="comm" target="quarantana/cap5.xml#c5_14561" targetEnd="quarantana/cap5.xml#c5_14566"><ref rend="bold">censui, et in eam ivi sententiam</ref>:  ho valutato, e concordo con quell'opinione;</note>
            <note xml:id="Bricchi_cap5-n69" type="comm" target="quarantana/cap5.xml#c5_14663" targetEnd="quarantana/cap5.xml#c5_14664"><ref rend="bold">nel principale</ref>:  in generale;</note>
            <note xml:id="Bricchi_cap5-n70" type="comm" target="quarantana/cap5.xml#c5_14677"><ref rend="bold">disparere</ref>:  disaccordo.</note>
            <note xml:id="Bricchi_cap5-n71" type="comm" target="quarantana/cap5.xml#c5_14778"><ref rend="bold">cantambanchi</ref>:  saltimbanchi.</note>
          </div>

    </body>
  </text>
</TEI>
