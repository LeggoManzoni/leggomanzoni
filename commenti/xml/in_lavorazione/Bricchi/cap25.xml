<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap25">
            <note xml:id="Bricchi_cap25-n1" type="comm" target="quarantana/cap25.xml#c25_10001" targetEnd="quarantana/cap25.xml#c25_10282"><ref rend="bold">Il giorno seguente... aveva d'intorno</ref>:  Dopo che il narratore ha finito di raccontare la storia di Lucia, il coro anonimo dei compaesani delle donne ricomincia lo stesso racconto, con un effetto di eco che è tra le tattiche più sfruttate nella struttura dei Promessi sposi (si vedano, per esempio, le note a III, 556-593; XXVII, 210-265). Ciascuno dei molti riassunti delle vicende secondo il punto di vista limitato dei personaggi distribuiti nel romanzo ha una sua fisionomia ben riconoscibile, privilegia un aspetto o un punto di vista circoscritto. In questo caso, la lettura popolare delle avventure di Lucia si concentra sugli aspetti prima foschi e poi miracolosi della storia. Insomma il rapimento, la conversione, la liberazione diventano episodi di un romanzo nero, a tinte fosche e orribili, che si trasforma poi nell’ingenua e festosa storia popolare di un miracolo. Espressioni come tormentar l’innocenza (24), atroce violenza (25-20), abbominevoli insidie (20) sono scelte con l'evidente intenzione di calcare la mano sull'aspetto più emotivo, violento, sentimentale, e disegnano la tipica situazione della fanciulla perseguitata protagonista di tanti romanzi neri settecenteschi (vedi al capitolo XX, l’approfondimento Il romanzo di Lucia). Sull’altro versante, la mano del cielo (17), la buona figura (17) di innominato e cardinale, il fatto che la prepotenza in persona si fosse umiliata (20), sono segnali linguistici che rimandano al prodigio, al fatto grandioso e inatteso, all’intervento del sovrannaturale nella vita quotidiana. In entrambi i casi il vocabolario è, naturalmente, quello del popolo, caratterizzato dalla tendenza all’iperbole (fatto così strepitoso, 16) e insieme da una sorta di semplificazione esemplare degli eventi. Lo straordinario è infatti reso con vocabolario quotidiano, come fare buona figura (17), espressione semplice e popolarissima riferita a due personaggi del livello di Federigo e dell'innominato. Si noti infine che la lettura popolare degli eventi non è così lontana, se si esclude il diverso registro linguistico, da quella dell'anonimo portavoce, in effetti di un buon senso condiviso dai più (vedi al capitolo XXIV, l'approfondimento La voce dell'anonimo), che ha parlato di Scene di malvagità grandiosa, con intermezzi di Imprese virtuose e buontà angeliche, opposte alle operazioni diaboliche (Introduzione, 19-21).</note>
            <note xml:id="Bricchi_cap25-n2" type="comm" target="quarantana/cap25.xml#c25_10283" targetEnd="quarantana/cap25.xml#c25_10625"><ref rend="bold">Una buona parte... far le sue vendette</ref>:  Il narratore accosta don Rodrigo al patrizio romano Lucio Sergio Catilina (65), che fu costretto, dopo il fallimento della sua congiura, nel 63 a.C., a fuggire da Roma. Lo storico Sallustio racconta, nel suo De Catilinae coniuratione, che egli promise minacciosamente di "entrare in città, entro pochi giorni, con un grande esercito." Altri personaggi del romanzo erano già stati ironicamente nobilitati con qualche illustre paragone (65): per esempio il pauroso don Abbondio, accostato a un guerriero valoroso come il principe di Condé (II, 1 sgg.). Similitudini storiche di questo tipo non avvicinano dunque due situazioni simili, ma opposte: Catilina è, nella storia, un personaggio negativo, ma valoroso, don Rodrigo un prepotente di provincia. Alcuni interventi nel passaggio dalla ventisettana alla quarantana tendono a rendere più incisivo il linguaggio che descrive l’astio popolare: per esempio l’introduzione dell’espressiva metafora si rosolava (33) al posto del più opaco giro di parole si diceva quel che stava bene («Rosolare vale dieci volte tutte le parole levate», Petrocchi 1902); e la sostituzione di guardati di traverso con il più violento guardati con occhi torti (39). Don Rodrigo si sforza di sminuire tali manifestazioni, come prova l’uso di un verbo che riflette il suo punto di vista, mormoracchiare (46): il suffisso spregiativo esprime tutta l’infastidita superiorità del nobilotto verso le chiacchiere popolari. Ma, nello stesso tempo, cresce anche il nervosismo impotente di don Rodrigo, come prova un’altra correzione: la quarantana sostituisce infatti masticar veleno con il più intenso rodersi (44). Nel passaggio dalla ventisettana alla quarantana si noti infine l’eliminazione di un latinismo pesante e inusuale, animavversione, sostituito con odio (32).</note>
            <note xml:id="Bricchi_cap25-n3" type="comm" target="quarantana/cap25.xml#c25_10626" targetEnd="quarantana/cap25.xml#c25_11161"><ref rend="bold">Intanto... passati da lui</ref>:  L'ingresso trionfale del cardinale Borromeo è registrato secondo un'alternanza di allargamenti e restringimenti del campo visivo. Si inizia con un’inquadratura panoramica dello scenario predisposto per l'accoglienza; si passa alla folla che cammina per incontrare Federigo e, tra la folla, si isola un solo viso, quello uggioso (84) di don Abbondio; nuova inquadratura di folla, questa volta formata dal seguito del cardinale e da coloro che lo circondano, e nuovo primo piano, questa volta sul cardinale. L'arco trionfale, gli arazzi, i festoni sono ingredienti di una grande messa in scena cara al gusto seicentesco, che l'autore ricostruisce con scrupolo storico. Apparteneva infatti al costume dell’epoca la passione per le architetture effimere, per gli scenari fastosi e provvisori creati in occasione di particolari solennità e destinati a una vita brevissima. Non è dunque strano che, in un romanzo tanto attento alla resa della quotidianità seicentesca, sia destinata a comparire un'altra processione, quella del corpo di san Carlo nel capitolo XXXII, immersa non più in un clima lieto, ma nel lugubre scenario della peste. La descrizione della folla, che si apre con un verbo tipico delle immagini di massa manzoniane (brulicar, 85-86; vedi in proposito al capitolo XII, l'approfondimento Le metafòre della folla), non è neutra, come sempre accade nei Promessi sposi. Infatti la turba, anche se in festa, rappresenta sempre qualcosa di mostruoso e irrazionale, e può facilmente trasformarsi in pericolo, rischiando una tragedia anche quando le intenzioni sono buone. Ecco dunque che il cardinale si trova assediato (anche se il popolo è spinto da ben diversi motivi) come lo erano stati i fornai, il vicario, Ferrer nei capitoli dedicati alla sommossa milanese (XII, XIII).</note>
            <note xml:id="Bricchi_cap25-n4" type="comm" target="quarantana/cap25.xml#c25_11162" targetEnd="quarantana/cap25.xml#c25_11474"><ref rend="bold">Entrò anche in questa... dobbiamo raccontare</ref>:  La definizione di Renzo per bocca del curato si somma alle molte altre che il protagonista ha collezionato fin qui. L'oste della luna piena l’ha descritto come un buon giovine, assestato; filatore di seta, che sa bene il suo mestiere (VII, 570-71); Agnese lo ha definito, di fronte alla monaca di Monza come un giovine nostro pari, timorato di Dio, e ben avviato (IX, 280-81); Lucia e Agnese, rispondendo alle domande del cardinale Federigo dicono che Renzo era un giovine dabbene (XXIV, 757) e era un giovine quieto, fin troppo (XXIV, 759). Opposte, naturalmente, sono le opinioni di chi non conosce Renzo fin dall’infanzia, e ha sentito il suo nome solo in relazione ai tumulti milanesi: l’anonimo avventore dell’osteria di Gorgonzola ha parlato di lui come di uno de’ capi della rivolta, che già ieri, nel forte del baccano, aveva fatto il diavolo (XVI, 540-41); donna Prassede lo chiamerà scapestrato [...] birbante venuto a Milano, per rubare e scannare (XXVII, 300-06). Don Abbondio non si sbilancia, ma nemmeno dice menzogne. Che Renzo sia collerico (131) è vero, e lo stesso curato lo ha sperimentato nel capitolo II. Ma galantuomo (133) riprende l'opinione corrente degli amici del protagonista. Dunque, non solo gli eventi, ma anche gli individui sono soggetti a un ventaglio di interpretazioni discordanti, che movimentano la tavolozza multicolore dei punti di vista nel romanzo. Si verifica insomma una sorta di deformazione del personaggio, che appare frantumato in molti diversi caratteri, tanti quanti sono coloro che lo osservano e ne interpretano il comportamento. Ma il saldo controllo del narratore sulla materia non permette che il lettore scelga da solo tra le molte interpretazioni possibili. A questo punto del libro il lettore conosce infatti Renzo e la sua storia, ed è in grado di distinguere le opinioni corrette da quelle estreme o tendenziose. Il coro delle voci discordanti non suggerisce quindi dubbi sulla reale personalità di Renzo, ma induce piuttosto a riflettere sui rischi di una visione parziale o partigiana.</note>
            <note xml:id="Bricchi_cap25-n5" type="comm" target="quarantana/cap25.xml#c25_11354" targetEnd="quarantana/cap25.xml#c25_11916"><ref rend="bold">Le due donne... Padri del deserto</ref>:  Lucia non può tornare al paese giacché la pecora non poteva tornare a star così vicino alla tana del lupo (168-69). Già un'altra volta la protagonista è stata paragonata a una pecora, quando, rispondendo con fiducia alle carezze di Gertrude, aveva agito come la pecora, tremolando senza timore sotto la mano del pastore che la palpa e la strascina mollemente, si volta a leccar quella mano; e non sa che, fuori della stalla, l'aspetta il macellaio, a cui il pastore l'ha venduta un momento prima (XX, 228-33). Va inoltre aggiunta alla serie l'immagine usata da fra Cristoforo al momento della fuga dal paese: una povera innocente, che scappa dagli artigli del lupo (VIII, 648-49), dove la figura dell'agnello non è nominata, ma esplicitamente suggerita. Si tratta infatti della più tradizionale similitudine per descrivere la situazione dell'innocenza perseguitata, ed è spesso applicata, nella tradizione romanzesca, alla situazione di fanciulle indifese. Un solo esempio: nel romanzo nero The Italian (1797) della scrittrice inglese Ann Radcliffe la protagonista, dopo essere stata rapita (per un confronto con i Promessi sposi, vedi al capitolo VII, l’approfondimento Il buio e gli imbrogli, e la nota a XX, 324-432), segue i suoi rapitori like a lamb to the sacrifice («come un agnello verso il sacrificio», volume I, capitolo VI). Si noti infine un palese richiamo letterario dantesco: il maggior dolore (179) che Lucia prova nell’ascoltare i progetti della madre ricalca l’espressione usata da Francesca nel V canto dell'Inferno; «Nessun maggior dolore / che ricordarsi del tempo felice / ne la miseria» (vv. 121-23). Bovo d'Antona (205-06) è un personaggio dei Reali di Francia, mentre le storie de’ Padri del deserto (206) provengono dal Leggendario de’ Santi: entrambi i testi sono tra le letture preferite del sarto (cfr. XXIV, 400-01).</note>
            <note xml:id="Bricchi_cap25-n6" type="comm" target="quarantana/cap25.xml#c25_11917" targetEnd="quarantana/cap25.xml#c25_12320"><ref rend="bold">Poco distante... sicuro, sicuro</ref>:  Il ritratto di donna Prassede è la parodia di una santa; infatti la parola santa compare nel testo, riferita però a donna Prassede dall’ingenuo punto di vista del sarto (245). Il narratore dal canto suo provvede a distruggere, subito dopo averle presentate, tutte le supposte virtù della gentildonna. Nella pagina si alternano infatti la prospettiva di donna Prassede e gli interventi del narratore che ne puntualizzano, con satira feroce, l'assurdità. Per esempio: che fare il bene sia mestiere certamente il più degno che l'uomo possa esercitare (210-12) è una affermazione del personaggio espressa in forma di discorso indiretto libero. Ma subito interviene il commento purtroppo può anche guastare (212), che appartiene al narratore. Un secondo esempio. Donna Prassede aveva poche idee alle quali era molto affezionata (219): prospettiva del personaggio ed eco in filigrana del suo stesso discorso; Tra le poche, ce n'era per disgrazia molte delle storte (219-20): intervento diretto del narratore, che corregge il punto di vista limitato del personaggio, e orienta la lettura nella giusta direzione. Da un punto di vista linguistico si noti, in due punti della pagina, la costruzione verbo + soggetto (preferita a quella, più normale in italiano, soggetto + verbo): villeggiava una coppia d’alto affare (207-08); Era donna Prassede (209). Nel primo esempio la costruzione invertita mette in risalto il soggetto (una coppia d’alto affare), che fornisce in effetti l'informazione nuova e importante. Nel secondo caso, invece, il soggetto è collocato dopo il verbo non perché introduce un dato nuovo (donna Prassede è stata nominata nella riga precedente), ma proprio perché riprende, come a voce bassa, un motivo già presentato (Sabatini, Eterno lavoro). Dunque la scelta di una costruzione inusuale nell’italiano corrente consente all'autore di ottenere precise sfumature di significato che il lettore, anche solo per via intuitiva, coglie.</note>
            <note xml:id="Bricchi_cap25-n7" type="comm" target="quarantana/cap25.xml#c25_12321" targetEnd="quarantana/cap25.xml#c25_12848"><ref rend="bold">Arrivate davanti... presentare a monsignore</ref>:  Nel ritratto di donna Prassede si inserisce quello di Lucia, filtrato attraverso il punto di vista della vecchia gentildonna. Anche questa descrizione, come molte nel romanzo, si sofferma sui particolari fisici per ricavarne un'immagine morale. E gli stessi tratti di Lucia che hanno fin qui suggerito al lettore timidezza, innocenza, spiccato sentimento religioso, dicono alla nuova osservatrice che la ragazza è ostinata e decisa a persistere nel suo (presunto) errore. Al ritratto deformato di Lucia si somma quello, ancora più deformato, di Renzo (poco di buono; sedizioso; scampaforca, 271-72). Così donna Prassede, anche nel giudicare i due protagonisti della storia, compie lo stesso errore di prospettiva che rende assurdo e ridicolo il suo continuo impegno di beneficenza. Compare, in queste righe, una frase che sintetizza l'atteggiamento di donna Prassede descritto fin qui: lo sbaglio della donna era quello di prender per cielo il suo cervello (291-92). In altri personaggi del romanzo si realizza una sorta di sovrapposizione tra volontà divina e scelte personali, talvolta del tutto arbitrarie, come accade per don Abbondio (vedi nota a XXIV, 244-316), talvolta autorizzata dalle circostanze, come nel caso di fra Cristoforo, il cui linguaggio suggerisce continuamente la presenza di Dio dietro le sue azioni (vedi nota a V, 69-125). Donna Prassede, animata da una convinzione analoga, rappresenta, nel paesaggio umano dei Promessi sposi, un tipo opposto a fra Cristoforo, e ad altri esempi di religiosità positiva, come il cardinale Borromeo o l’Innominato dopo la conversione. Costoro infatti si sentono strumenti della volontà divina; la vecchia gentildonna piega la volontà divina ad autorizzare le sue personali crociate, come don Abbondio la chiamava a sostegno del proprio egoismo.</note>
            <note xml:id="Bricchi_cap25-n8" type="comm" target="quarantana/cap25.xml#c25_12849" targetEnd="quarantana/cap25.xml#c25_13512"><ref rend="bold">Partite le donne... trionfale</ref>:  Seconda apparizione di don Ferrante (solo nominato alla riga 208), e sua prima azione. Di donna Prassede è stato fin qui disegnato un ritratto che si soffermava su attitudini generali, mentre nel capitolo XXVII, quando Lucia sarà diventata sua ospite, tali disposizioni verranno messe in pratica, e il ritratto mostrerà la gentildonna in azione. Al contrario, don Ferrante entra in scena scrivendo una lettera (attività che gli è propria), e sarà invece protagonista, nel XXVII capitolo, di una descrizione statica, dell'analisi di un sistema di vita che coincide con le scelte di autori e libri nella sua biblioteca. Il titolo di messere (messer, 331) è riservato ai curati (i bravi hanno infatti salutato don Abbondio, nel capitolo I, con un "buona notte, messere", 339), dunque assolutamente dequalificante per un cardinale. Ammonita dal cappellano, Agnese finisce poi per sfoderare un comico elenco di tutti i titoli che è possibile attribuire a Federigo (vossignoria illustrissima, monsignore, 342-43). La parte del capitolo dedicata a Lucia si chiude come era iniziata, con parole, chiacchiere, rallegramenti della gente, all’inizio descritti in assenza della protagonista, ora in sua presenza.</note>
            <note xml:id="Bricchi_cap25-n9" type="comm" target="quarantana/cap25.xml#c25_13513" targetEnd="quarantana/cap25.xml#c25_13936"><ref rend="bold">Terminate le funzioni... tratta della vita</ref>:  Il cardinale rivolge a don Abbondio domande concise e chiare; don Abbondio risponde con discorsi sconnessi. Tutti gli interventi di Federigo sono in forma interrogativa (perché, 390; Domando, 401; saper da voi il perché, 412-13; Dite, 423), e ripetono, in sostanza, la stessa domanda, che il curato cerca ogni volta di eludere. La tattica di don Abbondio si articola, inizialmente, in tre momenti: cerca di sviare il discorso, di confondere l'interlocutore, mescolando i tempi della vicenda (393-400); si appella alla discrezione del cardinale, cercando di stabilire con lui una specie di complicità mondana (405-09); introduce l'argomento decisivo: quando si tratta della vita (436). Fin da questo prologo allo svolgersi del colloquio vero e proprio, l’opposizione tra le visioni del mondo dei due personaggi si traduce in opposizione linguistica: le stesse parole hanno, per ciascun interlocutore, un senso diverso. Il dovere (434) è, per Federigo, obbligo sacro che vincola un uomo votato alla Chiesa fino al sacrificio estremo (e in questa stessa accezione il termine e i suoi sinonimi saranno impiegati fino alla fine del discorso del cardinale; vedi per esempio 440; 500). Per don Abbondio, invece, il mio dovere (435) è un concetto molto più terra terra, legato agli obblighi quotidiani del ministero, come dimostra l'uso dell’espressione incomodo (430): il sacrificio in nome del dovere può spingersi al massimo fino al disagio, al piccolo fastidio. Si noti un altro elemento interessante nella lingua del curato: il cardinale viene definito (dalla voce narrante ma con parole che appartengono chiaramente a don Abbondio) grand'ospite (387), con lo stesso aggettivo più oltre riservato a don Rodrigo (gran signore, 425-26). Si tratta di uno degli attributi più largamente impiegati nella lingua dei Promessi sposi insieme ad altri molto generici e sbiaditi dall'uso, che dunque si prestano ad assumere, a seconda del contesto, mutevolissime sfumature di significato. "Grande" in particolare è spesso utilizzato da Manzoni per inquadrare un oggetto o un evento nella prospettiva di un personaggio (Altieri Biagi, Eterno lavoro), ed è ciò che si verifica anche in questo caso. La scelta dell'aggettivo da parte di don Abbondio dice che il curato identifica la grandezza con il potere terreno (anche Agnese ha parlato di signori grandi, 3943-44, riferendosi a donna Prassede e al cardinale), trascurando qualunque requisito morale o comportamentale. Dunque, nelle gerarchie pratiche terrene di don Abbondio, il cardinale Borromeo, che gode fama di santo, e un prepotente signorotto locale si collocano sullo stesso piano. Che questo effetto di simmetria sia stato volutamente calibrato dall'autore è documentato da una variante tra la prima e la seconda edizione: nella ventisettana, infatti, Federigo era definito non grand'ospite ma alto ospite.</note>
            <note xml:id="Bricchi_cap25-n10" type="comm" target="quarantana/cap25.xml#c25_13937" targetEnd="quarantana/cap25.xml#c25_14469"><ref rend="bold">E quando vi siete... qualcosa in somma</ref>:  Dopo la sequenza di domande, e dopo aver individuato, dalle risposte, il nocciolo del problema in un malinteso senso del dovere, Federigo inizia la sua arringa, interrotta, di tanto in tanto, dai balbettanti interventi del curato. Quello del cardinale è un discorso solenne, costruito secondo canoni retorici ricorrenti nell’oratoria sacra. Si notino la serie incalzante delle domande interrogative retoriche, prima in forma positiva (con la ripetizione dell’incipit V'ha detto, 439-40), poi negativa (O non v’ha espressamente detto, 443; Non v'ha avvertito, 443-44; Non sapevate voi, 445); l’uso delle esclamazioni (Oh vergogna!, 454-55; E noi! noi figli e annunziatori della promessa!, 460-61); la ripresa di parole chiave nel passaggio da una frase alla successiva (il mondo stesso la rifiuta: il mondo fa anch'esso le sue leggi, 455-56; Certo non vi sarà domandato [...]. Ma vi sarà ben domandato, 480-83). Risuonano inoltre, nel discorso del cardinale, echi scritturali ben riconoscibili, dalla similitudine (444) come un agnello tra i lupi (tratta dal Vangelo di Luca, 10, 3) alle massime proverbiali come (476-77) il soffrire per la giustizia è il nostro vincere (che ricorda il «Beati coloro che patiscono persecuzioni per la giustizia» del Vangelo di Matteo, 5, 10), alla (478) buona nuova (esplicita citazione dal Vangelo di Luca, 4, 18). Alla costruzione retorica solenne del discorso di Federigo si alterna la parlata elementare di don Abbondio. Primo contrasto: il cardinale parla a lungo, con una tecnica oratoria ad ampie volute. Don Abbondio pronuncia frasi brevi e smozzicate. Caratteristica della lingua del curato è inoltre quella di abbassare, rendere sistematicamente banali, svuotare del loro significato profondo i concetti espressi da Federigo, che puntualmente il curato riprende e sottopone a una revisione/travisamento. L'altissimo senso del dovere invocato dal cardinale si trasforma, per l’interlocutore, nel fare il bravo (473), un'espressione addirittura infantile; la vergogna di essersi piegato alle leggi del potere del mondo diventa un avrò torto (494); le severe ammonizioni del superiore gli sembrano la prova che questi bada più agli amori di due giovani (488) che alla vita di un sacerdote. Unzione, imposizione delle mani e grazia (452-53) sono tre fasi nella rituale cerimonia di elevazione al sacerdozio.</note>
            <note xml:id="Bricchi_cap25-n11" type="comm" target="quarantana/cap25.xml#c25_14470" targetEnd="quarantana/cap25.xml#c25_14800"><ref rend="bold">Torno a dire... atto di chi aspetta</ref>:  Don Abbondio mette in campo l'argomento decisivo: il coraggio, uno non se lo può dare (494), e l’eloquenza del cardinale si sposta prontamente sul tema del coraggio e sulla certezza che la preghiera e l’amore possano garantirlo. Quella di Federigo è infatti una predica, ma indirizzata a un ascoltatore ben preciso, e a un preciso problema. Dunque l'oratore orienta le sue parole in risposta ai dubbi, alle manchevolezze, alle perplessità del curato, e si sforza di offrirgli precise risposte mirate a risolvere concretamente il suo problema, "cala la dottrina di amore e di sacrificio della Chiesa nel gramo esercizio pastorale di don Abbondio, non però a fine inquisitorio [...] ma a fine educativo, estraendo dalla dottrina di amore intrepido della Chiesa il modello dell’azione pastorale e proponendolo, in forma di domanda, alla coscienza di don Abbondio come specchio in cui il pastore Abbondio dovrebbe riconoscersi" (Nencioni 1993). Se, da parte di Federigo, è quindi evidente uno sforzo di adeguamento alle esigenze dell’interlocutore, non accade lo stesso per don Abbondio. Fino a questo punto il curato non ha capito le parole del cardinale, ne ha banalizzato il senso profondo, è rimasto inchiodato alla sua primitiva concezione di un egoismo pigro e pauroso. Dunque l'opposizione tra le due lingue è anche opposizione tra due visioni del mondo che non riescono a incontrarsi, tra due punti di vista che non possono integrarsi.</note>
            <note xml:id="Bricchi_cap25-n12" type="comm" target="quarantana/cap25.xml#c25_10032" targetEnd="quarantana/cap25.xml#c25_10035"><ref rend="bold">d'andar per le bocche</ref>:  essere nomipato;</note>
            <note xml:id="Bricchi_cap25-n13" type="comm" target="quarantana/cap25.xml#c25_10041"><ref rend="bold">congiuntura</ref>:  circostanza;</note>
            <note xml:id="Bricchi_cap25-n14" type="comm" target="quarantana/cap25.xml#c25_10066"><ref rend="bold">rotti</ref>:  interrotti, spezzettati;</note>
            <note xml:id="Bricchi_cap25-n15" type="comm" target="quarantana/cap25.xml#c25_10103"><ref rend="bold">l'indegnazione</ref>:  sdegno;</note>
            <note xml:id="Bricchi_cap25-n16" type="comm" target="quarantana/cap25.xml#c25_10134"><ref rend="bold">tenuto</ref>:  trattenuto;</note>
            <note xml:id="Bricchi_cap25-n17" type="comm" target="quarantana/cap25.xml#c25_10167"><ref rend="bold">animoso</ref>:  coraggioso,</note>
            <note xml:id="Bricchi_cap25-n18" type="comm" target="quarantana/cap25.xml#c25_10187"><ref rend="bold">braverìa</ref>:  arroganza: render l'armi: arrendersi;</note>
            <note xml:id="Bricchi_cap25-n19" type="comm" target="quarantana/cap25.xml#c25_10242"><ref rend="bold">rivista</ref>:  elenco;</note>
            <note xml:id="Bricchi_cap25-n20" type="comm" target="quarantana/cap25.xml#c25_10273" targetEnd="quarantana/cap25.xml#c25_10274"><ref rend="bold">per ragione</ref>:  a causa.</note>
            <note xml:id="Bricchi_cap25-n21" type="comm" target="quarantana/cap25.xml#c25_10296" targetEnd="quarantana/cap25.xml#c25_10297"><ref rend="bold">si rosolava</ref>:  si criticava; «rosolaFe» significa anche «Conciare uno con fatti © con parole» (Giorgini-Broglio);</note>
            <note xml:id="Bricchi_cap25-n22" type="comm" target="quarantana/cap25.xml#c25_10337"><ref rend="bold">cabale</ref>:  imbrogli;</note>
            <note xml:id="Bricchi_cap25-n23" type="comm" target="quarantana/cap25.xml#c25_10444" targetEnd="quarantana/cap25.xml#c25_10445"><ref rend="bold">Sopra Qualcheduno</ref>:  a danno di qualCUNO, punendo qualcuno;</note>
            <note xml:id="Bricchi_cap25-n24" type="comm" target="quarantana/cap25.xml#c25_10620"><ref rend="bold">Comparsa</ref>:  situazione.</note>
            <note xml:id="Bricchi_cap25-n25" type="comm" target="quarantana/cap25.xml#c25_10678" targetEnd="quarantana/cap25.xml#c25_10679"><ref rend="bold">costrutto di</ref>:  formato da;</note>
            <note xml:id="Bricchi_cap25-n26" type="comm" target="quarantana/cap25.xml#c25_10680"><ref rend="bold">stili</ref>:  sottili antenne di legno;</note>
            <note xml:id="Bricchi_cap25-n27" type="comm" target="quarantana/cap25.xml#c25_10695"><ref rend="bold">borraccina</ref>:  muschio;</note>
            <note xml:id="Bricchi_cap25-n28" type="comm" target="quarantana/cap25.xml#c25_10705"><ref rend="bold">distinti</ref>:  punteggiati;</note>
            <note xml:id="Bricchi_cap25-n29" type="comm" target="quarantana/cap25.xml#c25_10716"><ref rend="bold">tappezzerie</ref>:  arazzi;</note>
            <note xml:id="Bricchi_cap25-n30" type="comm" target="quarantana/cap25.xml#c25_10733"><ref rend="bold">pendoni</ref>:  festoni;</note>
            <note xml:id="Bricchi_cap25-n31" type="comm" target="quarantana/cap25.xml#c25_10781" targetEnd="quarantana/cap25.xml#c25_10782"><ref rend="bold">in truppa</ref>:  in gruppo;</note>
            <note xml:id="Bricchi_cap25-n32" type="comm" target="quarantana/cap25.xml#c25_10787"><ref rend="bold">uggioso</ref>:  infastidito;</note>
            <note xml:id="Bricchi_cap25-n33" type="comm" target="quarantana/cap25.xml#c25_10799"><ref rend="bold">sbalordiva</ref>:  stordiva;</note>
            <note xml:id="Bricchi_cap25-n34" type="comm" target="quarantana/cap25.xml#c25_10821"><ref rend="bold">rodìo</ref>:  tormento;</note>
            <note xml:id="Bricchi_cap25-n35" type="comm" target="quarantana/cap25.xml#c25_10828"><ref rend="bold">cicalare</ref>:  chiacchierare;</note>
            <note xml:id="Bricchi_cap25-n36" type="comm" target="quarantana/cap25.xml#c25_10929"><ref rend="bold">babilonia</ref>:  confusione (la parola compare nel romanzo in un solo altro caso, con un'altra sfumatura di significato: cfr. la nota a XIV, 1-38).</note>
            <note xml:id="Bricchi_cap25-n37" type="comm" target="quarantana/cap25.xml#c25_11012"><ref rend="bold">pontificato</ref>:  episcopato;</note>
            <note xml:id="Bricchi_cap25-n38" type="comm" target="quarantana/cap25.xml#c25_11201"><ref rend="bold">disporsi</ref>:  prepararsi;</note>
            <note xml:id="Bricchi_cap25-n39" type="comm" target="quarantana/cap25.xml#c25_11283"><ref rend="bold">sicuramente</ref>:  con sicurezza, senza rischio</note>
            <note xml:id="Bricchi_cap25-n40" type="comm" target="quarantana/cap25.xml#c25_11581"><ref rend="bold">imbrogliato</ref>:  confuso.</note>
            <note xml:id="Bricchi_cap25-n41" type="comm" target="quarantana/cap25.xml#c25_10166"><ref rend="bold">tanto</ref>:  almeno:</note>
            <note xml:id="Bricchi_cap25-n42" type="comm" target="quarantana/cap25.xml#c25_11591" targetEnd="quarantana/cap25.xml#c25_11592"><ref rend="bold">facendo dentro</ref>:  costruendo sopra;</note>
            <note xml:id="Bricchi_cap25-n43" type="comm" target="quarantana/cap25.xml#c25_11678"><ref rend="bold">inquietata</ref>:  resa inquieta;</note>
            <note xml:id="Bricchi_cap25-n44" type="comm" target="quarantana/cap25.xml#c25_11720"><ref rend="bold">disegni</ref>:  progetti;</note>
            <note xml:id="Bricchi_cap25-n45" type="comm" target="quarantana/cap25.xml#c25_11745"><ref rend="bold">stornare</ref>:  rivolgere altrove.</note>
            <note xml:id="Bricchi_cap25-n46" type="comm" target="quarantana/cap25.xml#c25_11925" targetEnd="quarantana/cap25.xml#c25_11926"><ref rend="bold">d'alto affare</ref>:  altolocata;</note>
            <note xml:id="Bricchi_cap25-n47" type="comm" target="quarantana/cap25.xml#c25_11946"><ref rend="bold">inclinata</ref>:  propensa, disposta;</note>
            <note xml:id="Bricchi_cap25-n48" type="comm" target="quarantana/cap25.xml#c25_11966"><ref rend="bold">guastare</ref>:  «Far Bravi danni» (Giorgini-Broglio).</note>
            <note xml:id="Bricchi_cap25-n49" type="comm" target="quarantana/cap25.xml#c25_12005" targetEnd="quarantana/cap25.xml#c25_12007"><ref rend="bold">stanno come possono</ref>:  fanno quello che possono;</note>
            <note xml:id="Bricchi_cap25-n50" type="comm" target="quarantana/cap25.xml#c25_12088"><ref rend="bold">punto</ref>:  affatto,</note>
            <note xml:id="Bricchi_cap25-n51" type="comm" target="quarantana/cap25.xml#c25_12190"><ref rend="bold">bracciere</ref>:  servitore (dal dialetto milanese brazzer);</note>
            <note xml:id="Bricchi_cap25-n52" type="comm" target="quarantana/cap25.xml#c25_12210" targetEnd="quarantana/cap25.xml#c25_12212"><ref rend="bold">fatta loro l'imbasciata</ref>:  portato loro il messaggio;</note>
            <note xml:id="Bricchi_cap25-n53" type="comm" target="quarantana/cap25.xml#c25_12309" targetEnd="quarantana/cap25.xml#c25_12311"><ref rend="bold">molto più che</ref>:  tanto più che;</note>
            <note xml:id="Bricchi_cap25-n54" type="comm" target="quarantana/cap25.xml#c25_12375"><ref rend="bold">incusso</ref>:  ispirato;</note>
            <note xml:id="Bricchi_cap25-n55" type="comm" target="quarantana/cap25.xml#c25_12408"><ref rend="bold">secondare</ref>:  appoggiare, facilitare;</note>
            <note xml:id="Bricchi_cap25-n56" type="comm" target="quarantana/cap25.xml#c25_12412" targetEnd="quarantana/cap25.xml#c25_12414"><ref rend="bold">a un tratto</ref>:  nello stesso tempo;</note>
            <note xml:id="Bricchi_cap25-n57" type="comm" target="quarantana/cap25.xml#c25_12418"><ref rend="bold">s'esibì</ref>:  si offerse;</note>
            <note xml:id="Bricchi_cap25-n58" type="comm" target="quarantana/cap25.xml#c25_12448" targetEnd="quarantana/cap25.xml#c25_12450"><ref rend="bold">darne parte a</ref>:  informarne;</note>
            <note xml:id="Bricchi_cap25-n59" type="comm" target="quarantana/cap25.xml#c25_12476"><ref rend="bold">considerabile</ref>:  interessante.</note>
            <note xml:id="Bricchi_cap25-n60" type="comm" target="quarantana/cap25.xml#c25_12592"><ref rend="bold">verecondia</ref>:  modestia, pudore;</note>
            <note xml:id="Bricchi_cap25-n61" type="comm" target="quarantana/cap25.xml#c25_12597"><ref rend="bold">caparbietà</ref>:  ostinazione;</note>
            <note xml:id="Bricchi_cap25-n62" type="comm" target="quarantana/cap25.xml#c25_12617"><ref rend="bold">rattenere</ref>:  trattenere;</note>
            <note xml:id="Bricchi_cap25-n63" type="comm" target="quarantana/cap25.xml#c25_12638" targetEnd="quarantana/cap25.xml#c25_12640"><ref rend="bold">di buon luogo</ref>:  da fonte certa;</note>
            <note xml:id="Bricchi_cap25-n64" type="comm" target="quarantana/cap25.xml#c25_10117"><ref rend="bold">affatto</ref>:  completamente;</note>
            <note xml:id="Bricchi_cap25-n65" type="comm" target="quarantana/cap25.xml#c25_12672" targetEnd="quarantana/cap25.xml#c25_12673"><ref rend="bold">stante questo</ref>:  date (ueste premesse;</note>
            <note xml:id="Bricchi_cap25-n66" type="comm" target="quarantana/cap25.xml#c25_12696"><ref rend="bold">studio</ref>:  impegno,</note>
            <note xml:id="Bricchi_cap25-n67" type="comm" target="quarantana/cap25.xml#c25_12879" targetEnd="quarantana/cap25.xml#c25_12881"><ref rend="bold">di questa sorte</ref>:  di questo genere;</note>
            <note xml:id="Bricchi_cap25-n68" type="comm" target="quarantana/cap25.xml#c25_12954"><ref rend="bold">smontarono</ref>:  scesero,</note>
            <note xml:id="Bricchi_cap25-n69" type="comm" target="quarantana/cap25.xml#c25_13051"><ref rend="bold">famigliarità</ref>:  affabilità;</note>
            <note xml:id="Bricchi_cap25-n70" type="comm" target="quarantana/cap25.xml#c25_13085" targetEnd="quarantana/cap25.xml#c25_13087"><ref rend="bold">non ebbe campo</ref>:  non ebbe la possibilità;</note>
            <note xml:id="Bricchi_cap25-n71" type="comm" target="quarantana/cap25.xml#c25_13112" targetEnd="quarantana/cap25.xml#c25_13114"><ref rend="bold">dar loro d'occhio</ref>:  lanciar loro un'occhiata;</note>
            <note xml:id="Bricchi_cap25-n72" type="comm" target="quarantana/cap25.xml#c25_13195"><ref rend="bold">fiori</ref>:  ornamenti retorici.</note>
            <note xml:id="Bricchi_cap25-n73" type="comm" target="quarantana/cap25.xml#c25_13292" targetEnd="quarantana/cap25.xml#c25_13295"><ref rend="bold">sia per finir presto</ref>:  debba finir presto;</note>
            <note xml:id="Bricchi_cap25-n74" type="comm" target="quarantana/cap25.xml#c25_13335"><ref rend="bold">ricordo</ref>:  consiglio;</note>
            <note xml:id="Bricchi_cap25-n75" type="comm" target="quarantana/cap25.xml#c25_13448"><ref rend="bold">s'imbrogliava</ref>:  si confondeva:</note>
            <note xml:id="Bricchi_cap25-n76" type="comm" target="quarantana/cap25.xml#c25_13466"><ref rend="bold">rimembranze</ref>:  ricordi:</note>
            <note xml:id="Bricchi_cap25-n77" type="comm" target="quarantana/cap25.xml#c25_13583" targetEnd="quarantana/cap25.xml#c25_13585"><ref rend="bold">votato il sacco</ref>:  parlato;</note>
            <note xml:id="Bricchi_cap25-n78" type="comm" target="quarantana/cap25.xml#c25_13627"><ref rend="bold">argomentare</ref>:  dedurre;</note>
            <note xml:id="Bricchi_cap25-n79" type="comm" target="quarantana/cap25.xml#c25_10740"><ref rend="bold">atto</ref>:  atteggiamento;</note>
            <note xml:id="Bricchi_cap25-n80" type="comm" target="quarantana/cap25.xml#c25_13751" targetEnd="quarantana/cap25.xml#c25_13753"><ref rend="bold">nella via regolare</ref>:  secondo le regole:</note>
            <note xml:id="Bricchi_cap25-n81" type="comm" target="quarantana/cap25.xml#c25_13786"><ref rend="bold">rimestare</ref>:  tornarci sopra:</note>
            <note xml:id="Bricchi_cap25-n82" type="comm" target="quarantana/cap25.xml#c25_13869"><ref rend="bold">stretta</ref>:  situazione difficile;</note>
            <note xml:id="Bricchi_cap25-n83" type="comm" target="quarantana/cap25.xml#c25_13910"><ref rend="bold">bastante</ref>:  sufliciente;</note>
            <note xml:id="Bricchi_cap25-n84" type="comm" target="quarantana/cap25.xml#c25_13912" targetEnd="quarantana/cap25.xml#c25_13913"><ref rend="bold">lasciar d'adempire</ref>:  rinunciare, evitare di compiere;</note>
            <note xml:id="Bricchi_cap25-n85" type="comm" target="quarantana/cap25.xml#c25_13957" targetEnd="quarantana/cap25.xml#c25_13959"><ref rend="bold">fatto sicurtà della</ref>:  garantito;</note>
            <note xml:id="Bricchi_cap25-n86" type="comm" target="quarantana/cap25.xml#c25_14236"><ref rend="bold">sommissione</ref>:  sottomissione, umiltà;</note>
            <note xml:id="Bricchi_cap25-n87" type="comm" target="quarantana/cap25.xml#c25_14248"><ref rend="bold">Contare</ref>:  prendere in considerazione;</note>
            <note xml:id="Bricchi_cap25-n88" type="comm" target="quarantana/cap25.xml#c25_14299"><ref rend="bold">impattarla</ref>:  concludere in pari, pareggiare;</note>
            <note xml:id="Bricchi_cap25-n89" type="comm" target="quarantana/cap25.xml#c25_14384" targetEnd="quarantana/cap25.xml#c25_14386"><ref rend="bold">in vostra mano</ref>:  in vostro possesso;</note>
            <note xml:id="Bricchi_cap25-n90" type="comm" target="quarantana/cap25.xml#c25_14397"><ref rend="bold">temerità</ref>:  ardire.</note>
            <note xml:id="Bricchi_cap25-n91" type="comm" target="quarantana/cap25.xml#c25_14466"><ref rend="bold">un'apologia</ref>:  difesa;</note>
            <note xml:id="Bricchi_cap25-n92" type="comm" target="quarantana/cap25.xml#c25_14510"><ref rend="bold">secolo</ref>:  vita secolare, dei laici:</note>
            <note xml:id="Bricchi_cap25-n93" type="comm" target="quarantana/cap25.xml#c25_14543"><ref rend="bold">infallibilmente</ref>:  sicuramente,</note>
            <note xml:id="Bricchi_cap25-n94" type="comm" target="quarantana/cap25.xml#c25_13170"><ref rend="bold">naturalmente</ref>:  per disposizione naturale;</note>
            <note xml:id="Bricchi_cap25-n95" type="comm" target="quarantana/cap25.xml#c25_14600"><ref rend="bold">confidavano</ref>:  avevano fede.</note>
            <note xml:id="Bricchi_cap25-n96" type="comm" target="quarantana/cap25.xml#c25_14716"><ref rend="bold">umiliato</ref>:  pentito, vergognato.</note>
          </div>
    </body>
  </text>
</TEI>
