<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Gaetano Trombatore (1980)</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Gaetano Trombatore</title>
          <editor>Trombatore, Gaetano</editor>
          <pubPlace>Palermo</pubPlace>
          <publisher>Palumbo</publisher>
          <date>1980</date>
          <note type="schedaeditoriale"></note>
        </bibl>
      </sourceDesc>
    </fileDesc>
    <encodingDesc>
      <p>I capitoli disponibili sono i seguenti: Introduzione, cap. 1. </p> 
    </encodingDesc>
    <revisionDesc>
      <listChange>
        <change who="ML" when="2023-06-10">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
      <div xml:id="Trombatore_intro">
        <note xml:id="Trombatore_intro-n1" type='comm' target="quarantana/intro.xml#intro_10001"><ref rend="bold">1. L'Historia</ref>:  il Manzoni finge qui di trascrivere l’autografo di un anonimo lombardo del Seicento, contenente fatti pubblici e privati accaduti nei due anni dal novembre 1628 al novembre 1630. Lo stile immaginoso e ampolloso di questa pagina immette subito il lettore nel clima di quella spagnolesca formalità boriosa e cerimoniosa, che come un manto sfarzoso mascherava una miseria morale piùttosto generalizzata. E l’atteggiamento polemico dell’autore nei confronti di quel mondo traspare già nella falsificazione stilistica di questo esordio, modellato, come par certo, sulla dedicatoria del Raguaglio di Alessandro Tadino, che sarà citato più avanti dallo stesso Manzoni (XXVII, 70). In quanto all’anonimo, va ricordato che l’attribuzione della propria opera a un immaginario autore era un vecchio trucco, e in quel torno di tempo se ne era servito anche Walter Scott. La novità del Manzoni risiede nel modo con cui egli seppe piegarlo ai suoi fini, servendosene come di un alter ego, di un complice supporto alle sue più svariate occorrenze di narratore oggettivo e di soggettivo giudice e commentatore. In tal guisa l’anonimo assume fin d’adesso una configurazione, che senza esser nettamente definita non è tuttavia priva di una sua identità. Per gustare appieno questo brano occorre procedere a una lettura puramente visiva, giacché leggendolo a voce si perderebbero le particolarità meramente grafiche, come le h iniziali, le u invece di v, -tio invece di -zio, l’abuso delle j, lo spreco delle doppie e delle maiuscole, certi apostrofi arbitrari, che costellano lo scritto e costituiscono uno dei suoi elementi caratterizzanti. Anche nel Seicento infatti historia si leggeva istoria, cadaueri cadaveri, attioni azioni, e cosi via.</note>
        <note xml:id="Trombatore_intro-n2" type='comm' target="quarantana/intro.xml#intro_10013"><ref rend="bold">2. togliendoli</ref>:  sottraendo al tempo gli avvenimenti che esso, col suo trascorrere, aveva fatto dimenticare. Nel ricalcare l’ingegnosa goffaggine dello stile barocco, il Manzoni riproduce qui uno degli accorgimenti rettorici allora più abusati, consistente nel ricavare le immagini una dall’altra per via razionale. Dalla prima metafora, che è quella della guerra illustre, deriva infatti la seconda del passar gli anni in rassegna come un esercito, e da questa è desunta la terza, dello schierarli in battaglia.</note>
        <note xml:id="Trombatore_intro-n3" type='comm' target="quarantana/intro.xml#intro_10040"><ref rend="bold">3. Campioni</ref>:  sono i prodi che scendono in campo (arringo) a combattere contro il tempo, e cioè gli storici. Come già la loro guerra, anche essi sono ora detti illustri, perché coi loro scritti danno lustro alle gesta del passato e a se stessi.</note>
        <note xml:id="Trombatore_intro-n4" type='comm' target="quarantana/intro.xml#intro_10045" targetEnd="quarantana/intro.xml#intro_10046"><ref rend="bold">4. fanno messe</ref>:  mietono, si procacciano abbondanti lodi e onori. Fronde e corone di palma o di alloro si davano anticamente in premio ai duci vittoriosi; di alloro si incoronarono poi anche i poeti.</note>
        <note xml:id="Trombatore_intro-n5" type='comm' target="quarantana/intro.xml#intro_10054" targetEnd="quarantana/intro.xml#intro_10056"><ref rend="bold">5. le sole spoglie</ref>:  la spoglia era anticamente l’armatura di cui il guerriero vincitore si impadroniva spogliandone il vinto. In tutto questo cerimonioso periodo l’anonimo vuol soltanto significare che gli storici si attengono soltanto ai fatti più clamorosi. Ma nell’immagine della spoglia si insinua il giudizio che in tal modo essi colgono la sola esteriorità, e non l’interiore realtà della storia umana.</note>
        <note xml:id="Trombatore_intro-n6" type='comm' target="quarantana/intro.xml#intro_10061"><ref rend="bold">6. imbalsamando</ref>:  profumando con aromi balsamici; celebrando e magnificando coi loro scritti. Cfr. Fermo e Lucia, II, 8: «spadaccini imbalsamati di zibetto».</note>
        <note xml:id="Trombatore_intro-n7" type='comm' target="quarantana/intro.xml#intro_10072"><ref rend="bold">7. qualificati</ref>:  di alto rango.</note>
        <note xml:id="Trombatore_intro-n8" type='comm' target="quarantana/intro.xml#intro_10075"><ref rend="bold">8. trapontando</ref>:  lavorando di trapunto, che è un particolare tipo di ricamo. Dunque l’opera dello storico consiste sostanzialmente nell’esposizione dei fatti più strepitosi e appariscenti, e si risolve perciò in un esercizio letterario, che per adeguarsi a quelle «gloriose Attioni» richiede l’impiego di un ingegno, non solo atto a trovare lo splendore di un linguaggio ornato e prezioso (fili d'oro e di seta), ma capace altresì di resistere in siffatta impresa continuandola per tutta una lunga e ininterrotta narrazione (perpetuo ricamo). In questo e nel periodo seguente, camuffandola ironicamente con lo stile e con la mentalità dell’anonimo, il Manzoni introduce quasi di soppiatto la sua ferma convinzione, che narrando le imprese dei principi gli storici avevano taciuto la storia più vera e più interessante, il groviglio e l’urto delle condizioni sociali e morali in cui si era formata e svolta la vita di un’intera popolazione, in ogni suo ordine e grado. Nell’.ufficio di rappresentare al vivo tutta questa parte, egli riteneva dunque che dovesse subentrare l’opera del poeta tragico o del narratore. Mentre però anche la tragedia, anche le sue, il Carmagnola e l'Adelchi, mettevano in scena le vicende e i conflitti interiori dei soli personaggi illustri, il romanzo poteva prestarsi a una più completa visione dell’intero panorama umano, come quello che meglio poteva penetrare non solo nei palazzi e negli animi dei potenti, ma nelle case e nel cuore della povera gente chiamata a subire tutto il peso della piramide sociale. In quest’ordine di idee egli si era interessato ai romanzi di Walter Scott, fino a progettarne uno (e furono appunto i Promessi sposi), che con più rigore riuscisse effettivamente «una esposizione di costumi veri e reali per mezzo di fatti inventati».</note>
        <note xml:id="Trombatore_intro-n9" type='comm' target="quarantana/intro.xml#intro_10104" targetEnd="quarantana/intro.xml#intro_10105"><ref rend="bold">9. sublimità pericolose</ref>:  a cosi vertiginose altezze. L’ironia scaturisce dall’implicito rovesciamento di giudizio, giacché al contrario, non tanto importano i fatti di pochi grandi, quanto piuttosto le condizioni della moltitudine che li patisce. In questa esigenza, che era di origine illuministica, il Manzoni si confermò in virtù dei suoi principi religiosi; e giova infatti coglierla nella sua fase iniziale, come egli ebbe a formularla nella pagina introduttiva delle Osservazioni sulla morale cattolica (1819): «Accade troppo sovente di leggere, presso i più lodati storici, descrizioni di lunghi periodi di tempi, e successioni di fatti vari e importanti, non vi trovando quasi altro che la mutazione che questi produssero negli interessi e nella miserabile politica di pochi uomini: le nazioni erano escluse dalla storia». La sua deplorazione di questo silenzio sulle nazioni, egli la manifestò poi più compiutamente nel famoso passo del Discorso sur alcuni punti della storia longobardica in Italia (1822), a proposito del silenzio degli storici e dei cronisti sulla sorte dell’infelicissima popolazione latina: «Una immensa moltitudine d’uomini, una serie di generazioni, che passa su la terra, su la sua terra, inosservata, senza lasciarvi un vestigio, è un tristo ma portentoso fenomeno». E in quanto alla «miserabile politica di pochi uomini», egli ne diede in questo romanzo più d’un esempio.</note>
        <note xml:id="Trombatore_intro-n10" type='comm' target="quarantana/intro.xml#intro_10109" targetEnd="quarantana/intro.xml#intro_10112"><ref rend="bold">10. Labirinti de' Politici maneggj</ref>:  le tortuose e imbrogliate vie degli intrighi politici.</note>
        <note xml:id="Trombatore_intro-n11" type='comm' target="quarantana/intro.xml#intro_10117" targetEnd="quarantana/intro.xml#intro_10118"><ref rend="bold">11. bellici Oricalchi</ref>:  trombe di guerra, fatte di oricalco e cioè di ottone.</note>
        <note xml:id="Trombatore_intro-n12" type='comm' target="quarantana/intro.xml#intro_10126"><ref rend="bold">12. memorabili</ref>:  che meritano di essere ricordati.</note>
        <note xml:id="Trombatore_intro-n13" type='comm' target="quarantana/intro.xml#intro_10131" targetEnd="quarantana/intro.xml#intro_10132"><ref rend="bold">13. gente meccaniche</ref>:  lavoratori manuali, operai, come Renzo e Lucia, entrambi filatori di seta, e dunque persone di umile condizione sociale (di piccol affare), gente insignificante e trascurabile. Il Manzoni addita qui la novità da lui introdotta nella tradizione aulica della nostra letteratura, con l’elevare alla dignità di protagonisti due persone del popolo.</note>
        <note xml:id="Trombatore_intro-n14" type='comm' target="quarantana/intro.xml#intro_10148" targetEnd="quarantana/intro.xml#intro_10150"><ref rend="bold">14. schietta e genuinamente</ref>:  schiettamente e genuinamente. Il suffisso, soppresso nel primo dei due avverbi, è apposto soltanto al secondo. Non ignoto all’italiano antico, quest’uso è però regolare nella lingua spagnola; e il Manzoni lo attribuisce qui all’anonimo appunto come un’eleganza spagnolesca.</note>
        <note xml:id="Trombatore_intro-n15" type='comm' target="quarantana/intro.xml#intro_10151" targetEnd="quarantana/intro.xml#intro_10155"><ref rend="bold">15. il Racconto ouuero sia Relatione</ref>:  il racconto, o per meglio dire, la relazione. Di solito si vede in questa frase una ridondanza secentesca, un arrotondamento del periodo mediante l’aggiunta di un inutile sinonimo. Ma dicendo Relatione l’anonimo voleva forse più puntualmente significare che il suo non era un racconto di cose inventate, bensì una esposizione di fatti realmente accaduti, e che egli si limitava a riferire.</note>
        <note xml:id="Trombatore_intro-n16" type='comm' target="quarantana/intro.xml#intro_10160" targetEnd="quarantana/intro.xml#intro_10162"><ref rend="bold">16. in angusto Teatro</ref>:  nel breve àmbito del territorio di Lecco, da cui l’azione del romanzo si allontana soltanto per toccar Monza, Milano e Bergamo. Da questa metafora del teatro, comunissima nel Seicento, derivano le successive delle tragedie, delle scene e degli intermezzi, con le quali l’anonimo viene a dirci in sostanza che la sua narrazione non si esaurisce tutta nei soli casi di quelle che egli ha chiamato «gente meccaniche». I due protagonisti saranno infatti come un filo conduttore, di cui il Manzoni si servirà per procedere via via a una sempre più ampia e approfondita ricognizione delle varie forze politiche, economiche, sociali, religiose, intellettuali, su cui si reggeva tutto quell’ordinamento statale. E fin dall’inizio del romanzo tali forze si verranno incarnando in una serie di personaggi, anche di alto rango, che saranno tutti più o meno episodici, ma tutti essenziali e necessari; e a qualcuno di essi l’autore conferirà una potenza di vita poetica non inferiore certamente a quella di Renzo e Lucia.</note>
        <note xml:id="Trombatore_intro-n17" type='comm' target="quarantana/intro.xml#intro_10188"><ref rend="bold">17. climi</ref>:  territori: il ducato di Milano.</note>
        <note xml:id="Trombatore_intro-n18" type='comm' target="quarantana/intro.xml#intro_10191"><ref rend="bold">18. l'amparo</ref>:  la protezione (è uno spagnolismo). A Filippo IV, re di Spagna dal 1621, spettava il titolo di Cattolico, come al re di Francia quello di Cristianissimo.</note>
        <note xml:id="Trombatore_intro-n19" type='comm' target="quarantana/intro.xml#intro_10199" targetEnd="quarantana/intro.xml#intro_10200"><ref rend="bold">19. quel Sole</ref>:  il re era lontano, nella sua reggia di Madrid. Sulla Lombardia governavano i magistrati che da lui derivavano la loro autorità, come la luna e gli altri pianeti derivano la loro luce da quella del sole. Per rendere più sfavillante il suo «nobilissimo Cielo», l’anonimo fa anche un incongruo ricorso alle stelle fisse. Tutta questa metafora è stata suggerita dal famoso detto, che sui territori del re di Spagna il sole non tramontava mai.</note>
        <note xml:id="Trombatore_intro-n20" type='comm' target="quarantana/intro.xml#intro_10217"><ref rend="bold">20. l'Heroe</ref>:  don Gonzalo Fernàndez de Cordoba, governatore del ducato dal 1626 al 1629. Aveva combattuto brillantemente nella guerra di Fiandra e discendeva dal famoso Gonzalo, o Consalvo, di Cordova, noto come il Gran Capitano. Adulandolo come «luna giamai calante», l’anonimo vuol dire che per tutta la durata della sua carica, che non era a vita ma temporanea (pro tempore), egli non intermise mai la cura del suo^ ufficio e che pertanto il suo governo fu come la luce di una luna sempre piena.</note>
        <note xml:id="Trombatore_intro-n21" type='comm' target="quarantana/intro.xml#intro_10254" targetEnd="quarantana/intro.xml#intro_10255"><ref rend="bold">21. altra causale</ref>:  nel fatto che tanti e cosi efferati delitti sfuggirono alla giustizia di tali magistrati, si può vedere soltanto la mano del diavolo!</note>
        <note xml:id="Trombatore_intro-n22" type='comm' target="quarantana/intro.xml#intro_10300" targetEnd="quarantana/intro.xml#intro_10304"><ref rend="bold">22. d'Argo... Briareo</ref>:  giganti della mitologia greca, l’uno con cento occhi, l’altro con cento braccia.</note>
        <note xml:id="Trombatore_intro-n23" type='comm' target="quarantana/intro.xml#intro_10305" targetEnd="quarantana/intro.xml#intro_10307"><ref rend="bold">23. si vanno trafficando</ref>:  si vanno adoperando per il pubblico vantaggio. Ma il riferimento mitologico, il verbo trafficare, l’ambiguo valore del per, e infine il senso un po’ elastico di emolumenti, possono autorizzare il sospetto che la frase significhi anche «industriarsi avvedutamente e destramente ad allungare occhi e mani per ogni dove nelle pubbliche prebende». Con questa clausola maliziosamente equivoca giunge finalmente alla sua conclusione il più macchinoso periodo di tutta quanta questa pagina secentesca, in cui l’anonimo ha profuso le più sudate risorse della sua inventività stilistica e rettorica. Ma appunto la sperticata goffaggine dell’adulazione, la teatrale metamorfosi del cielo in inferno, l’ingenuo ricorso alle operazioni diaboliche e il finale a doppio taglio, costituiscono il travestimento canzonatorio, ironico e satirico del giudizio fermamente negativo del Manzoni.</note>
        <note xml:id="Trombatore_intro-n24" type='comm' target="quarantana/intro.xml#intro_10314"><ref rend="bold">24. descriuendo</ref>:  narrando per filo e per segno, con circostanziate descrizioni d’ogni cosa. L’anonimo «soleva raccontar la sua storia molto per minuto, lunghettamente anzi che no» (XXXVII, 12).</note>
        <note xml:id="Trombatore_intro-n25" type='comm' target="quarantana/intro.xml#intro_10344" targetEnd="quarantana/intro.xml#intro_10346"><ref rend="bold">25. tributarij delle Parche</ref>:  sudditi delle Parche. Le tre dee che filavano e tagliavano il filo della vita di ognuno rappresentavano emblematicamente l’oltretomba.</note>
        <note xml:id="Trombatore_intro-n26" type='comm' target="quarantana/intro.xml#intro_10357" targetEnd="quarantana/intro.xml#intro_10358"><ref rend="bold">26. la parentela</ref>:  il casato.</note>
        <note xml:id="Trombatore_intro-n27" type='comm' target="quarantana/intro.xml#intro_10370"><ref rend="bold">27. generaliter</ref>:  genericamente, senza specificarli. Il precedente pro tempore, e ora quest’altro campione di terminologia cancelleresca, danno un’ulteriore mano di vernice alla patina del tempo, che il Manzoni stese su tutta questa pagina. L’anonimo dice di aver osservato queste cautele «per degni rispetti», sia come misura prudenziale, sia per doveroso riguardo alle famiglie interessate. Al medesimo silenzio il Manzoni finge di essere stato costretto anche lui per l’impossibilità di scoprire le cose taciute da quello. In realtà però le sue reticenze rispondono al proposito di non sciupare l’effetto di certe cose, che andavano lasciate in una loro ambiguità e vaghezza poetica, oppure all’intenzione di creare atmosfere suggestive e misteriose, come fece segnatamente nel caso dell’innominato. Questa fu una delle rare concessioni che egli fece a quel «romanzesco», da cui era tentato e che in genere si studiò di evitare, o almeno di mitigare.</note>
        <note xml:id="Trombatore_intro-n28" type='comm' target="quarantana/intro.xml#intro_10384" targetEnd="quarantana/intro.xml#intro_10385"><ref rend="bold">28. rozzo Parto</ref>:  l’espressione risponde a quella protesta di modestia, che in simili casi era di prammatica.</note>
        <note xml:id="Trombatore_intro-n29" type='comm' target="quarantana/intro.xml#intro_10429"><ref rend="bold">29. accidenti</ref>:  è un termine aristotelico designante le qualità eventuali, accidentali, che possono essere e non essere nel soggetto, e che pertanto non ne distruggono e neanche ne alterano la sostanza reale, o essenza. La soppressione o il mutamento di certi nomi non potrà dunque infirmare la sostanza, e cioè la veridicità del racconto. Senza nomi, o sotto altri nomi, luoghi e personaggi saranno sempre quelli realmente esistiti. La finta trascrizione dell’autografo si interrompe con questa parola accidenti, la quale viene cosi ad assumere quello spicco che il Manzoni voleva darle. Dopo la gonfiezza stilistica, già abbondantemente esemplificata, questa parola getta anche uno sprazzo di luce sulla cultura filosofica che era il fondamento della cultura letteraria, e cioè su quell’aristotelismo cieco, caparbio e puerilmente perentorio, che in quella stessa epoca il Galilei aveva satireggiato impersonandolo nella comica figura di Simplicio. In questo romanzo l’aristotelismo sarà rappresentato dal personaggio, anch’esso comico, di don Ferrante, che negherà resistenza del contagio fondandosi appunto sul rapporto fra sostanza e accidente.</note>
        <note xml:id="Trombatore_intro-n30" type='comm' target="quarantana/intro.xml#intro_10436" targetEnd="quarantana/intro.xml#intro_10437"><ref rend="bold">30. l'eroica fatica</ref>:  il Manzoni rifà qui il verso al suo anonimo esprimendosi con quella medesima enfasi stilistica, privata soltanto della sua veste grafica: l’heroica Fatica.</note>
        <note xml:id="Trombatore_intro-n31" type='comm' target="quarantana/intro.xml#intro_10444" targetEnd="quarantana/intro.xml#intro_10446"><ref rend="bold">31. dilavato e graffiato</ref>:  difficilmente decifrabile, sia perché sbiadito dal tempo, sia per la scrittura contorta e i raschi della penna.</note>
        <note xml:id="Trombatore_intro-n32" type='comm' target="quarantana/intro.xml#intro_10450" targetEnd="quarantana/intro.xml#intro_10456"><ref rend="bold">32. data... alla luce</ref>:  stampata, pubblicata. L’inciso come sì suol dire pare che attenui, ma in realtà evidenzia la metafora, che il Manzoni sembra qui usare come un residuo barocchismo rimasto nel corrente linguaggio letterario. L’assenza di questa metafora nelle due introduzioni del Fermo e Lucia, dove si trova soltanto il semplice «pubblicarla», è atta a documentare l’intenzionalità di tutta questa frase, che andrà dunque letta con la medesima sfumatura enfatica della precedente «eroica fatica», anch’essa introdotta soltanto nella prima edizione del romanzo.</note>
        <note xml:id="Trombatore_intro-n33" type='comm' target="quarantana/intro.xml#intro_10514" targetEnd="quarantana/intro.xml#intro_10517"><ref rend="bold">33. concettini e di figure</ref>:  oltre che per l’abuso delle normali figure rettoriche, lo stile barocco si distingue prevalentemente per la sagacia mentale impiegata, sia nell’escogitare espressioni sottilmente concettose ed eccentriche, sia nel trovare e concatenare ardite metafore mediante ingegnose analogie. Ma anche qui bisogna distinguere l’officina di un grande artefice come un Marino o un Bartoli, dal modesto arrabattarsi di questo scrittorello, che riesce a trovar soltanto miseri «concettini».</note>
        <note xml:id="Trombatore_intro-n34" type='comm' target="quarantana/intro.xml#intro_10526" targetEnd="quarantana/intro.xml#intro_10528"><ref rend="bold">34. Il buon secentista</ref>:  l’anonimo comincia a esserci presentato con bonaria indulgenza: arruffato e sgraziato scrittore, ma in fondo un brav’uomo.</note>
        <note xml:id="Trombatore_intro-n35" type='comm' target="quarantana/intro.xml#intro_10536" targetEnd="quarantana/intro.xml#intro_10538"><ref rend="bold">35. la sua virtù</ref>:  le sue acrobazie, il suo virtuosismo di scrittore.</note>
        <note xml:id="Trombatore_intro-n36" type='comm' target="quarantana/intro.xml#intro_10567"><ref rend="bold">36. Idiotismi</ref>:  parole e frasi del dialetto, e cioè del linguaggio degli ignoranti (idioti). Il loro abuso (a iosa) denota nell’anonimo una cattiva conoscenza della lingua.</note>
        <note xml:id="Trombatore_intro-n37" type='comm' target="quarantana/intro.xml#intro_10620" targetEnd="quarantana/intro.xml#intro_10623"><ref rend="bold">37. un po' di rettorica</ref>:  la parola rettorica è qui usata nel senso di uno stile più adeguato a certe gravi circostanze e alle relative riflessioni. Ma da questo passo ci viene anche un invito a considerare la complessità tonale di quest’opera, la cui naturalezza discorsiva, oltre che a differenziarsi in una ricca varietà di atteggiamenti, sa anche innalzarsi fino al grado di certe scansioni altamente drammatiche, oratorie, o liriche, senza però violare mai la misura di quella discrezione, e cioè di quell’interiore equilibrio, che regge e governa tutto il romanzo. Da quelle scansioni sarà pertanto sempre agevole e spontaneo il ritorno al tono piano e naturale della narrazione.</note>
        <note xml:id="Trombatore_intro-n38" type='comm' target="quarantana/intro.xml#intro_10680"><ref rend="bold">38. solecismi</ref>:  sgrammaticature, scorrettezze e incongruenze in genere. Uno scrittore esperto può anche ottenerne particolari effetti; ma i solecismi dell’anonimo sono «pedestri», sgraziati, come quello del trapuntare con l’ago i fili che formano il ricamo (giacché non si trapuntano i fili, ma il tessuto su cui si ricama). Il termine deriva dalla città di Soli, in Cilicia, i cui abitanti storpiavano il greco.</note>
        <note xml:id="Trombatore_intro-n39" type='comm' target="quarantana/intro.xml#intro_10698" targetEnd="quarantana/intro.xml#intro_10700"><ref rend="bold">39. in questo paese</ref>:  in Lombardia. Nella seconda introduzione dell’abbozzo, che ormai si suol pubblicare col titolo di Fermo e Lucia, dopo aver deplorato il secentismo dominante «in tutta la letteratura italiana», il Manzoni così passava a descrivere lo stato delle lettere nella sua regione: «In Lombardia, dove pochissime idee erano diffuse e ventilate, donde nessun libro veramente importante era uscito fin allora, dove la lingua toscana si studiava pochissimo e da pochissimi, dove alcuni pochi studii erano coltivati in un modo pedantesco, e molti studii trascurati anzi sconosciuti, il linguaggio comune doveva esser rozzo, incolto, inesatto, arbitrario, casuale; e lo era infatti al massimo grado».</note>
        <note xml:id="Trombatore_intro-n40" type='comm' target="quarantana/intro.xml#intro_10781" targetEnd="quarantana/intro.xml#intro_10782"><ref rend="bold">40. molto bella</ref>:  riferendosi alla presunta opera dell’anonimo, questo apprezzamento non riguarda il suo aspetto letterario, già condannato, ma la dilettosità e l’interesse del racconto in quanto racconto, come sviluppo di fatti, singolarità di costumi, varietà di personaggi d’ogni ceto, tutto un mondo legato e lacerato da sentimenti e da interessi fortemente radicati nella natura umana.</note>
        <note xml:id="Trombatore_intro-n41" type='comm' target="quarantana/intro.xml#intro_10804"><ref rend="bold">41. presentato</ref>:  «è opinione comune che la lezione non essendosi presentato alcuna obiezion sia derivata da una svista nel correggere lo stampato della prima edizione dove il soggetto è maschile: alcun perché; e pare ovvio e facile a spiegarsi il presunto errore col non avere il Manzoni badato a rettificare la sconcordanza. Si noti però che modificando [su quello stampato] tutta l’espressione, lasciò intatto il presentato, e cosi lo lasciò in tutte le bozze da altri e da lui rivedute» (Chiari-Ghisalberti). In base a questo preciso rilievo noi dovremmo essere qui, come aveva già notato il Lipparini, dinanzi a un uso impersonale e assoluto di gerundio.</note>
        <note xml:id="Trombatore_intro-n42" type='comm' target="quarantana/intro.xml#intro_10820" targetEnd="quarantana/intro.xml#intro_10822"><ref rend="bold">42. con un'ingenuità pari</ref>:  e dunque con grande ingenuità, perché, come s’è visto alla precedente nota 40, grande egli riteneva l’interesse del libro. Questa ha tutta l’aria di una protesta di modestia, come se dicesse: «tutto il merito è dell’anonimo, che ne è il vero autore, essendo ben poca cosa il mio intervento, limitato com’è alla sola dicitura». Il Manzoni però gira sornionamente tutta la frase, quasi ammiccando al suo lettore con un cenno di complice e maliziosa intesa. Egli sa infatti che noi sappiamo, che l’origine del libro è tutta diversa da quella che ci ha scherzosamente gabellata per vera. Ma siccome di un’opera tutta sua egli non potrebbe senza imbarazzo asserirci l’importanza, non gli rimane che attribuirla, quest’importanza, all’anonimo dietro il quale egli si eclissa, addossando a noi, oltre che la responsabilità di intendere le sue parole in modo da offendere la sua modestia, anche quella di pensare che cosi esprimendosi egli non è stato affatto ingenuo, ma si è anzi comportato con arguta scaltrezza.</note>
        <note xml:id="Trombatore_intro-n43" type='comm' target="quarantana/intro.xml#intro_10827" targetEnd="quarantana/intro.xml#intro_10828"><ref rend="bold">43. Taluni però</ref>:  fuori della finzione, tutto questo capoverso si collega ai principi di cui alla precedente nota 8, ed è un’aperta affermazione di quella verità storica, che sola poteva, secondo il Manzoni, legittimare la serietà di un’opera letteraria. Il cui valore complessivo, però, oltre che dalle cose dette, dipendeva anche dal modo di dirle; e a quest’altro argomento sono dedicati i due successivi e ultimi capoversi.</note>
        <note xml:id="Trombatore_intro-n44" type='comm' target="quarantana/intro.xml#intro_10857" targetEnd="quarantana/intro.xml#intro_10865"><ref rend="bold">44. testimoni... memorie</ref>:  le testimonianze sono costituite dai documenti e dalle relazioni di coloro che hanno assistito ai fatti, o che almeno vi siano stati in qualche modo vicini. Le memorie sono gli scritti che hanno tramandato il ricordo dei fatti, e non è necessario che siano rigorosamente contemporanee ad essi.</note>
        <note xml:id="Trombatore_intro-n45" type='comm' target="quarantana/intro.xml#intro_10972" targetEnd="quarantana/intro.xml#intro_10975"><ref rend="bold">45. Qui sta il punto</ref>:  e ora che il Manzoni, passando a discorrere del suo modo di scrivere si viene allontanando dalla sua finzione, sarà bene esporre succintamente la vera origine di quest’opera. Nel corso di certe letture, condotte mentre egli era più che mai fermo nella sua poetica del «vero storico», gli accadde di imbattersi in una grida del 1627 che comminava pene severe contro chi impedisse la celebrazione di un legittimo matrimonio. Gli venne allora l’idea che un simile fatto potesse costituire il nucleo di un’opera narrativa intesa a rappresentare la condizione del milanese in quel torno di tempo. Questa prima ideazione fu quella che egli camuffò con lo scherzoso rinvenimento di un racconto secentesco. Il controllo che egli finse di aver esercitato sulla veridicità di esso, consistette in realtà nell’esplorazione storica da lui compiuta e da cui trasse la certezza che quella prima idea poteva essere sfruttata secondo il fine che si era proposto. Datosi infatti a compulsar documenti, testimonianze e storie di quell’epoca, si incontrò in certi personaggi, come la monaca di Monza, il cardinale Federigo Borromeo, l’innominato, e in certi fatti di quegli anni, come la guerra, la carestia, la sommossa di Milano e infine la peste, che egli potè sistemare in un quadro organico e coerente. Fermato cosi un sommario piano dell’opera, ne cominciò animosamente la stesura il 24 aprile 1821. Ma proprio in quel primo inizio, appianate in modo soddisfacente le varie difficoltà inerenti alla composizione di un romanzo, dove la commistione di cose vere e di cose inventate fosse trattata in maniera che ne risultasse sostanzialmente una «storia milanese del secolo XVII», gravi dubbi e incertezze cominciarono a sorgergli sul materiale linguistico, piuttosto grezzo e composito, che egli veniva usando. Su questo argomento appunto, e cioè sull’aspetto linguistico e stilistico del romanzo, egli passa ora a intrattenersi.</note>
        <note xml:id="Trombatore_intro-n46" type='comm' target="quarantana/intro.xml#intro_10987" targetEnd="quarantana/intro.xml#intro_10990"><ref rend="bold">46. rendere... conto</ref>:  però non ne rese alcun conto. A questo argomento egli aveva fatto un breve e deludente cenno nella prima introduzione (1821) del Fermo e Lucia. Vi si era poi soffermato più di proposito nella seconda, scritta al termine (1823) dell’intera stesura di quell’abbozzo. Ma nella terza introduzione, premessa al primo tomo (1825) della ventisettana, e il cui testo è presso che tutto uguale al presente e definitivo, egli aveva già rinunziato a discorrerne.</note>
        <note xml:id="Trombatore_intro-n47" type='comm' target="quarantana/intro.xml#intro_11002" targetEnd="quarantana/intro.xml#intro_11008"><ref rend="bold">47. una regola di fatto e di diritto</ref>:  benché si tratti di una regola, che per essere generalmente praticata risponde a uno stato di fatto, tutti hanno anche il diritto di richiederne l’applicazione.</note>
        <note xml:id="Trombatore_intro-n48" type='comm' target="quarantana/intro.xml#intro_11044" targetEnd="quarantana/intro.xml#intro_11049"><ref rend="bold">48. per tutto il tempo del lavoro</ref>:  tutto il presente capoverso apparteneva già all’introduzione (1825) premessa alla prima stampa del romanzo; e pertanto il Manzoni si riferiva allora agli studi da lui condotti negli anni 1823-4. Tuttavia, dato il linguaggio generico ed esterno da lui usato senza mai entrare nel vivo della materia, egli potè mantenerlo quasi tale e quale anche quindici anni dopo, benché nel 1840 egli si riferisse invece ai nuovi studi, che a partire dal 1830 aveva intrapreso con un diverso orientamento linguistico.</note>
        <note xml:id="Trombatore_intro-n49" type='comm' target="quarantana/intro.xml#intro_11056"><ref rend="bold">49. contingenti</ref>:  di solito si intende eventuali, come un rinforzamento pleonastico, quasi a dire tutte le critiche possibili e immaginabili: e il termine sarebbe usato «con un certo scherzoso sussiego», conforme al tono di questa introduzione (Steiner). Ma è difficile ammettere l’uso di un pleonasmo da parte di uno scrittore che ne era tanto alieno e in un luogo dove non c’è proprio ombra di scherzo. A questo contingenti converrà dunque attribuire un significato più stretto al latino, nel senso che delle critiche possibili egli aveva naturalmente scartate le futili e le generiche, attenendosi soltanto a quelle che toccavano più direttamente la questione.</note>
        <note xml:id="Trombatore_intro-n50" type='comm' target="quarantana/intro.xml#intro_11102" targetEnd="quarantana/intro.xml#intro_11104"><ref rend="bold">50. ma le mutano</ref>:  «le mutano, non per capriccio, ma per necessità logica; giacché, com’avverte in altro luogo egli stesso, con le questioni piantate in falso, si deve cambiar la questione. — Signor Manzoni, diceva un purista, la parola tale che voi avete adoperata, non è pura —. E il Manzoni rispondeva: — Mi dica, di grazia, cosa intende lei per lingua; perché altrimenti non potremo capirci sul concetto che lei e io ci siamo formati della purezza delle parole —. E cosi la questione si mutava per tornare ai fatti e ai principi su cui il giudizio doveva esser fondato» (Morandi). L’inciso «non dico risolvon le questioni» è dettato da «un sentimento di modestia spiegabilissimo in un autore come il Manzoni e per una questione come quella della lingua. Non basta trovare una soluzione giusta; bisogna che sia accettata: porre una questione nei suoi veri termini può essere un avviamento a una buona e utile dimostrazione, ma non dimostrazione sufficiente a persuader tutti» (Barbi).</note>
        <note xml:id="Trombatore_intro-n51" type='comm' target="quarantana/intro.xml#intro_11207" targetEnd="quarantana/intro.xml#intro_11211"><ref rend="bold">51. venivano a fare un libro</ref>:  il materiale linguistico messo insieme negli anni 1823-4 era infatti, per testimonianze varie, cosi abbondante, che avrebbe potuto costituire un libro da pubblicare; e tale par che fosse l’intenzione dello stesso Manzoni. In seguito però, come ebbe a confidare al figliastro Stefano Stampa, egli «bruciò inesorabilmente tutto il suo lavoro fino all’ultima pagina» (S. S., Alessandro Manzoni, la sua famiglia, i suoi amici, Milano, Hoepli, 1885, I, p. 88).</note>
        <note xml:id="Trombatore_intro-n52" type='comm' target="quarantana/intro.xml#intro_11242" targetEnd="quarantana/intro.xml#intro_11245"><ref rend="bold">52. lo stile d'un altro</ref>:  di questo, e cioè di difendere lo stile da lui usato nella prima stesura, egli si era preoccupato soltanto nelle due introduzioni del Fermo e Lucia.</note>
        <note xml:id="Trombatore_intro-n53" type='comm' target="quarantana/intro.xml#intro_11259" targetEnd="quarantana/intro.xml#intro_11262"><ref rend="bold">53. quando non è d'avanzo</ref>:  quest’altro libro, che il Manzoni aveva avviato fin dal 1830, non fu mai pubblicato. Egli lasciò vari scritti editi e inediti; ma non gli venne mai fatto di sistemare i risultati dei suoi studi e le sue ragionate convinzioni in quell’organico e compiuto trattato Della lingua italiana, a cui non smise di pensare fin nei suoi ultimi anni. Quell’opera, che massime dopo la raggiunta unità d’Italia egli sentiva come un impegno morale verso il suo paese, era destinata a rimanere una insoddisfatta aspirazione.</note>
      </div>
      <div xml:id="Trombatore_cap1">
        <note xml:id="Trombatore_cap1-n1" type='comm' target="quarantana/cap1.xml#c1_10001" targetEnd="quarantana/cap1.xml#c1_10006"><ref rend="bold">1. Quel ramo del lago di Como</ref>:  felicissimo attacco, al modo di altri capolavori: «Nel mezzo del cammin», «Le donne, i cavallier», «En un lugar de la Mancha»... Questo è piano e dimesso, ma c’è anche un’appena avvertibile venatura nostalgica, suggerita sia dall’aggettivo dimostrativo, che pur specificando sembra anche evocare un paesaggio caro alla memoria, sia dalla sommessa modulazione del novenario, in cui l’immagine pudicamente si compone, senza però isolarsi, e anzi confluendo subito e con assoluta naturalezza nella sequenza descrittiva. Questa frase iniziale, fissata dopo qualche incertezza già nella prima stesura del romanzo, non subì alcun mutamento nelle successive redazioni, tanto essa risultò felice e spontanea. E in quello stesso primo abbozzo il Manzoni aveva anche dichiarato l’origine autobiografica della descrizione che qui prende il suo avvio: «un paese che chiamerei uno dei più belli del mondo, se avendovi passata una gran parte della infanzia e della puerizia, e le vacanze autunnali della prima giovinezza, non riflettessi che è impossibile dare un giudizio spassionato di un paese a cui sono associate le memorie di quegli anni».</note>
        <note xml:id="Trombatore_cap1-n2" type='comm' target="quarantana/cap1.xml#c1_10007" targetEnd="quarantana/cap1.xml#c1_10010"><ref rend="bold">2. che volge a mezzogiorno</ref>:  chi percorra il lago su un naviglio scendendo dal nord, a un certo punto si trova dinanzi a una biforcazione. Il ramo alla sua destra piega verso occidente, e finisce a Como. L’altro si volge con leggera inclinazione verso sud, e in fondo a questo ramo è situata Lecco.</note>
        <note xml:id="Trombatore_cap1-n3" type='comm' target="quarantana/cap1.xml#c1_10031" targetEnd="quarantana/cap1.xml#c1_10032"><ref rend="bold">3. di quelli</ref>:  dei monti.</note>
        <note xml:id="Trombatore_cap1-n4" type='comm' target="quarantana/cap1.xml#c1_10051" targetEnd="quarantana/cap1.xml#c1_10052"><ref rend="bold">4. a destra</ref>:  alla destra di chi si sia inoltrato lungo tutto il ramo di Lecco, e dunque sulla sponda occidentale. Di fronte a questa, la riva orientale è costituita da un’ampia costiera, e cioè da un lungo tratto di costa che scende con lieve pendio dai monti a cui è addossata.</note>
        <note xml:id="Trombatore_cap1-n5" type='comm' target="quarantana/cap1.xml#c1_10059" targetEnd="quarantana/cap1.xml#c1_10060"><ref rend="bold">5. il ponte</ref>:  costruito da Azzone Visconti nella prima metà del Trecento, questo ponte esiste anche oggi, ma sfigurato.</note>
        <note xml:id="Trombatore_cap1-n6" type='comm' target="quarantana/cap1.xml#c1_10087"><ref rend="bold">6. rincomincia</ref>:  dopo essere entrata nel lago all’estremità nord, presso Gera, l’Adda riprende a questo punto il suo corso. Ma procedendo ancora verso sud, prima di riassumere definitivamente il suo aspetto di fiume, si allarga e si restringe formando i successivi laghetti di Garlate e Olginate.</note>
        <note xml:id="Trombatore_cap1-n7" type='comm' target="quarantana/cap1.xml#c1_10118" targetEnd="quarantana/cap1.xml#c1_10120"><ref rend="bold">7. tre grossi torrenti</ref>:  il Caldone, il Gerenzone e il Bione. Il materiale da essi trasportato, e quivi depositato, ha determinato la formazione alluvionale della costiera.</note>
        <note xml:id="Trombatore_cap1-n8" type='comm' target="quarantana/cap1.xml#c1_10191"><ref rend="bold">8. giogaia</ref>:  serie continuata di sommità alpestri.</note>
        <note xml:id="Trombatore_cap1-n9" type='comm' target="quarantana/cap1.xml#c1_10230" targetEnd="quarantana/cap1.xml#c1_10231"><ref rend="bold">9. secondo l'ossatura</ref>:  secondo che la struttura rocciosa dei due monti abbia resistito o ceduto alla corrosione e allo sgretolamento continuamente esercitato dai tre torrenti.</note>
        <note xml:id="Trombatore_cap1-n10" type='comm' target="quarantana/cap1.xml#c1_10239" targetEnd="quarantana/intro.xml#c1_10241"><ref rend="bold">10. il lembo estremo</ref>:  l’orlo più basso, che costituisce la vera e propria riva del lago.</note>
        <note xml:id="Trombatore_cap1-n11" type='comm' target="quarantana/cap1.xml#c1_10259" targetEnd="quarantana/intro.xml#c1_10262"><ref rend="bold">11. di terre, di ville</ref>:  di borghi, di villaggi.</note>
        <note xml:id="Trombatore_cap1-n12" type='comm' target="quarantana/cap1.xml#c1_10303" targetEnd="quarantana/cap1.xml#c1_10305"><ref rend="bold">12. nel lago stesso</ref>:  perché viene allagata.</note>
        <note xml:id="Trombatore_cap1-n13" type='comm' target="quarantana/cap1.xml#c1_10343" targetEnd="quarantana/cap1.xml#c1_10344"><ref rend="bold">13. l'onore d'alloggiare</ref>:  il castellano di Lecco era in quegli anni Francisco Hurtado de Mendoza. L’ironia che serpeggia in questo periodo è intonata alla ruralità di questo primo incontro con la dominazione spagnola e all’idillico disimpegno di tutto questo proemio descrittivo.</note>
        <note xml:id="Trombatore_cap1-n14" type='comm' target="quarantana/cap1.xml#c1_10259" targetEnd="quarantana/cap1.xml#c1_10261"><ref rend="bold">14. di quelle terre</ref>:  di quei borghi.</note>
        <note xml:id="Trombatore_cap1-n15" type='comm' target="quarantana/cap1.xml#c1_10419"><ref rend="bold">15. tuttavia</ref>:  ancora. Al tempo del Manzoni tutto quel paese si era mantenuto inalterato.</note>
        <note xml:id="Trombatore_cap1-n16" type='comm' target="quarantana/cap1.xml#c1_10433" targetEnd="quarantana/cap1.xml#c1_10435"><ref rend="bold">16. tra due muri</ref>:  tra due strette e alte muraglie quasi tagliate a picco nel monte.</note>
        <note xml:id="Trombatore_cap1-n17" type='comm' target="quarantana/cap1.xml#c1_10454" targetEnd="quarantana/cap1.xml#c1_10456"><ref rend="bold">17. elevate su terrapieni</ref>:  salendo tra i monti, le strade sboccano di tanto in tanto all’aperto, e corrono su campi elevati e spaziosi.</note>
        <note xml:id="Trombatore_cap1-n18" type='comm' target="quarantana/cap1.xml#c1_10465"><ref rend="bold">18. prospetti</ref>:  orizzonti, vedute.</note>
        <note xml:id="Trombatore_cap1-n19" type='comm' target="quarantana/cap1.xml#c1_10471"><ref rend="bold">19. ricchi</ref>:  che rallegran la vista con la letizia delle colture e con la colorita varietà degli elementi paesistici.</note>
        <note xml:id="Trombatore_cap1-n20" type='comm' target="quarantana/cap1.xml#c1_10482"><ref rend="bold">20. piglian</ref>:  abbracciano.</note>
        <note xml:id="Trombatore_cap1-n21" type='comm' target="quarantana/cap1.xml#c1_10477" targetEnd="quarantana/cap1.xml#c1_10505"><ref rend="bold">21. secondo che... a vicenda</ref>:  secondo che di volta in volta (a vicenda) allo sguardo di chi segua il tortuoso cammino di quelle strade, questa o quella parte del panorama si offra in tutta la sua ampiezza; oppure si raccorci tornando a esser limitata dalle alture circostanti; o che fra queste alture spunti qua e là qualche altro breve tratto di paese; o che questo sparisca infine del tutto, tornando la strada a incassarsi tra i monti.</note>
        <note xml:id="Trombatore_cap1-n22" type='comm' target="quarantana/cap1.xml#c1_10579" targetEnd="quarantana/cap1.xml#c1_10581"><ref rend="bold">22. va a perdersi</ref>:  uscita dal laghetto di Olginate e ripreso definitivamente il suo aspetto di fiume, l’Adda scorre incassata fra i monti e non è più visibile dalle alture del lecchese.</note>
        <note xml:id="Trombatore_cap1-n23" type='comm' target="quarantana/cap1.xml#c1_10597"><ref rend="bold">23. nell'orizzonte</ref>:  nella pianura padana, verso la quale quei monti si son venuti sempre più abbassando, fino a morire in essa.</note>
        <note xml:id="Trombatore_cap1-n24" type='comm' target="quarantana/cap1.xml#c1_10680" targetEnd="quarantana/cap1.xml#c1_10683"><ref rend="bold">24. il magnifico dell'altre vedute</ref>:  dopo l’accenno ai paesetti posti sulla riva del lago, ritorna in questa sintesi conclusiva la presenza umana. L’amenità dei coltivi e la dimestichezza dei luoghi abitati, villaggi o casolari, mentre attenuano con la loro vicinanza la selvatichezza di certe impervie solitudini, allietano altresì il godimento dei più magnifici panorami. Tutto questo prologo è assai più che una presentazione dei luoghi e dell’epoca del romanzo. I pochi dati specifici non valgono a rappresentare concretamente, ma piuttosto a collocare entro un più ampio scenario l’angusto teatro di cui aveva parlato l’anonimo. Lo scrittore si rifà di lontano, fin dall’inizio di quel ramo del lago, e al termine del suo immaginario viaggio sosta dinanzi all’incanto di un panorama che si estende a perdita d’occhio. Tra questi due momenti si viene via via offrendo al nostro sguardo l’immagine di tutto un tratto di paese, alla cui esplorazione, accompagnata da un antico e rinnovato affetto, lo scrittore procede con occhio insieme vigile e rapito. Nella stessa minuziosità della descrizione si esprime un nostalgico attaccamento, che lungi dal risolversi in una vaghezza di immagini suggestivamente evocate, è invece avido di ritrovarsi nella precisa realtà di quei luoghi, rimasti cosi vivi e familiari nel ricordo. Persuasi dalla sua parola, anche noi ci aggiriamo con lui per quelle strade e stradette, ci volgiamo in qua e in là, a questa o a quella veduta, oppure ci soffermiamo ad ammirare un paesaggio più vasto. E alla fine ci rimane l’idea di una ricognizione esatta, veridica e insomma realistica; ma internamente avvivata da un sentimento generale, che è quello di una serena letizia contemplativa.</note>
        <note xml:id="Trombatore_cap1-n25" type='comm' target="quarantana/cap1.xml#c1_10690" targetEnd="quarantana/cap1.xml#c1_10691"><ref rend="bold">25. bel bello</ref>:  adagio, adagio, lemme lemme, con tutta la sua flemma.</note>
        <note xml:id="Trombatore_cap1-n26" type='comm' target="quarantana/cap1.xml#c1_10696" targetEnd="quarantana/cap1.xml#c1_10697"><ref rend="bold">26. sulla sera</ref>:  oltre a segnar l’avvio di tutto il racconto, questa data è scandita in maniera da farvi sospettare una punta di maliziosa solennità riguardo al «memorabile avvenimento», di cui proprio quella sera fatale fu pavida vittima il povero don Abbondio.</note>
        <note xml:id="Trombatore_cap1-n27" type='comm' target="quarantana/cap1.xml#c1_10706"><ref rend="bold">27. curato</ref>:  sacerdote che ha cura d’anime, con una propria chiesa e con un determinato territorio dentro i confini della parrocchia. Equivale a vice parroco, e ha poteri quasi parrocchiali. Il nome di questo curato era felicemente a portata di mano del Manzoni, giacché sant’Abbondio è il patrono di Como.</note>
        <note xml:id="Trombatore_cap1-n28" type='comm' target="quarantana/cap1.xml#c1_10722" targetEnd="quarantana/cap1.xml#c1_10724"><ref rend="bold">28. non si trovan</ref>:  cfr. Intr., n. 27.</note>
        <note xml:id="Trombatore_cap1-n29" type='comm' target="quarantana/cap1.xml#c1_10737"><ref rend="bold">29. ufizio</ref>:  è dell’uso fiorentino per uffizio o ufficio divino, consistente nei testi liturgici che un sacerdote deve recitare a varie ore del giorno. Il libro che contiene l’insieme di tali testi si chiama breviario.</note>
        <note xml:id="Trombatore_cap1-n30" type='comm' target="quarantana/cap1.xml#c1_10812"><ref rend="bold">30. fessi</ref>:  fenditure, aperture.</note>
        <note xml:id="Trombatore_cap1-n31" type='comm' target="quarantana/cap1.xml#c1_10829" targetEnd="quarantana/cap1.xml#c1_10831"><ref rend="bold">31. pezze di porpora</ref>:  chiazze vermiglie. Subito all’inizio del racconto ci imbattiamo in don Abbondio, che al De Sanctis parve «la più geniale e la più perfetta creatura uscita dall’immaginazione del Manzoni», e che per le sue comiche paure è certo diventata la più popolare e perfino proverbiale. Questa prima immagine è affatto priva di connotazioni fisiche; ma in tutto l’atteggiamento, in cui il personaggio è ora ritratto, si può cogliere già la nota fondamentale della sua indole. Le movenze oziose e svagate, ma sicuramente consuete, denunciano un temperamento abitudinario, pacifico e amante del quieto vivere. Si indovina facilmente che la giornata giunta ora al suo termine è stata simile a tutte le altre sue giornate; che il ritmo sempre uguale delle sue modeste occupazioni di curato è ormai divenuto il ritmo naturale della sua vita; e che il villaggio, la chiesetta, la casetta, a cui ora si sta tranquillamente avviando, sono la nicchiarella in cui gli è riuscito di adagiarsi. Ma a quanto pare, nessuno può starsene in pace a casa sua e farsi i fatti suoi. La sua mala sorte sta per sorprenderlo proprio li, in quella sua nicchia fidata, pur cosi umile e schiva. E giusto ora che meno se l’aspetta, le insidie e i pericoli di un mondo imprevedibile stanno già per mettere lo scompiglio nella sua tranquilla esistenza, e precipitarlo in tutta una serie di apprensioni, di ambasce, di spaventi, che faranno lo spasso del lettore, ma non del nostro povero don Abbondio.</note>
        <note xml:id="Trombatore_cap1-n32" type='comm' target="quarantana/cap1.xml#c1_10868" targetEnd="quarantana/cap1.xml#c1_10870"><ref rend="bold">32. dopo la voltata</ref>:  segue qui una minuziosa descrizione topografica, la quale, oltre a fissare il luogo che sarà il teatro del memorabile avvenimento, ha anche l’ufficio, con la sua studiata lunghezza, di operare una suspense tra il guardare innanzi e il vedere.</note>
        <note xml:id="Trombatore_cap1-n33" type='comm' target="quarantana/cap1.xml#c1_10898" targetEnd="quarantana/cap1.xml#c1_10899"><ref rend="bold">33. alla cura</ref>:  alla chiesetta e all’annessa canonica, che costituivano la sede del curato.</note>
        <note xml:id="Trombatore_cap1-n34" type='comm' target="quarantana/cap1.xml#c1_11009" targetEnd="quarantana/cap1.xml#c1_11011"><ref rend="bold">34. vide una cosa</ref>:  si indovina il sussulto di don Abbondio, il guizzo di un oscuro presentimento.</note>
        <note xml:id="Trombatore_cap1-n35" type='comm' target="quarantana/cap1.xml#c1_11071" targetEnd="quarantana/cap1.xml#c1_11073"><ref rend="bold">35. L'abito, il portamento</ref>:  il colore del tempo, che nella passeggiata di don Abbondio ancora non si avvertiva, lo si coglie qui con immediata evidenza. Il Manzoni ci mette sotto gli occhi una bella stampa secentesca; e il suo atteggiamento nell’illustrarcela è per un verso folcloristico, e cioè puramente animato da un senso di pittoresca e documentaria curiosità, e per un altro verso è investigativo, nel senso che egli ne viene via via indicando i vari particolari come dei veri e propri connotati, in modo da poterne desumere alla fine e con esattezza chi fossero propriamente quei figuri. Questo procedimento risponde alla situazione obbiettiva. Si tratta infatti di due tipi anonimi, di due strumenti, dei quali perciò non andava esplorato l’animo, ma che prima ancora di parlare dovevano manifestarsi con le loro fattezze e il loro abbigliamento. E si faccia attenzione anche al modo con cui è stato disposto quest’incontro. La strada a ipsilon, il tabernacolo al centro, e i due bravi ai lati, sono gli elementi di un’inquadratura, nella quale fa la sua prima comparsa un gusto per lo scenografico, di cui troveremo più ricchi esempi in altri episodi del romanzo.</note>
        <note xml:id="Trombatore_cap1-n36" type='comm' target="quarantana/cap1.xml#c1_11110"><ref rend="bold">36. nappa</ref>:  fiocco.</note>
        <note xml:id="Trombatore_cap1-n37" type='comm' target="quarantana/cap1.xml#c1_11168"><ref rend="bold">37. guardia</ref>:  quella parte dell’impugnatura che ha forma di calotta e protegge la mano.</note>
        <note xml:id="Trombatore_cap1-n38" type='comm' target="quarantana/cap1.xml#c1_11174" targetEnd="quarantana/cap1.xml#c1_11176"><ref rend="bold">38. come in cifra</ref>:  simile al complicato ricamo di un monogramma.</note>
        <note xml:id="Trombatore_cap1-n39" type='comm' target="quarantana/cap1.xml#c1_11216" targetEnd="quarantana/cap1.xml#c1_11217"><ref rend="bold">39. squarci autentici</ref>:  passi riferiti testualmente dalle gride, e cioè dagli editti o bandi coi quali i governatori colmavano certe lacune della legislazione generale, promulgando speciali e particolari provvedimenti legislativi da ritenersi validi per tutto e non oltre il periodo della loro carica.</note>
        <note xml:id="Trombatore_cap1-n40" type='comm' target="quarantana/cap1.xml#c1_11235" targetEnd="quarantana/cap1.xml#c1_11237"><ref rend="bold">40. dura e rigogliosa</ref>:  inestirpabile e sempre più lussureggiante. Sviluppando il tema qui enunciato, il Manzoni passa ora a esaminare da vicino le gride emanate contro i bravi. Le parti che egli ne riferisce sono atte, sia ad illustrare quell’usanza in modo che il lettore possa farsene un’idea storicamente autentica, sia a documentare la vanità degli sforzi impiegati per eliminarla. Ma in questo particolare insuccesso nei confronti della braveria egli vede rispecchiato il carattere generale di tutto quell’organismo sociale e politico, che gli risulta intimamente inficiato da un flagrante contrasto fra una autoritaria ostentazione di forza e la sua effettiva inefficienza. Nelle pagine seguenti si è spesso lamentata, sulle orme del Tommaseo, l’eccessiva abbondanza della documentazione. E questo rilievo non è del tutto infondato. Occorre però tenere nel debito conto la reale natura di tutto questo passo, e cioè i suoi legami col resto dell’opera. Intanto i testi riferiti, richiamandosi allo stile dall’anonimo, cooperano a dare una sensazione immediata e diretta di quell’epoca. Ma a render questa digressione strettamente partecipe del mondo etico-poetico del romanzo è soprattutto la sua intrinseca natura polemica, che riesce ad esprimersi col linguaggio stesso di quei documenti. Alla concezione di quest’opera presiedette infatti una fondamentale esigenza di veridicità, ma non di obiettività storica. Il che vuol dire che l’autore, mentre si studiava sempre di muoversi sul terreno solido dei fatti, non ne cercava la spiegazione e il significato nel processo storico che li aveva prodotti, ma passava subito a giudicarli con uno spirito decisamente polemico nei confronti di quella condizione sociale, le cui storture, ipocrisie e crudeltà apparivano ripugnanti e assurde alla sua coscienza cristiana e alla sua mentalità illuministica. Questo spirito si dispiega in tutto il romanzo con una ricchissima varietà di modi espressivi. Ma in occasioni come questa, dove si prende di mira lo sgangherato meccanismo di quell’ordinamento giudiziario e le cose sono guardate piuttosto dall’esterno, la mentalità illuministica prende il sopravvento e preferisce costituirsi in una disposizione umorosamente satirica assumendo i modi acerbi e derisori, la caustica e aspra canzonatura, di cui era stato maestro il Voltaire.</note>
        <note xml:id="Trombatore_cap1-n41" type='comm' target="quarantana/cap1.xml#c1_11266" targetEnd="quarantana/cap1.xml#c1_11268"><ref rend="bold">41. Contestabile di Sicilia</ref>:  o contestabile, comandante supremo delle forze armate della Sicilia. E siciliani erano tutti i suoi feudi. Nell’enunciazione stessa di questi titoli, cosi minuziosa e solenne, e cosi conforme al costume di quell’epoca, traspare già il pungente dileggio dell’autore.</note>
        <note xml:id="Trombatore_cap1-n42" type='comm' target="quarantana/cap1.xml#c1_11276" targetEnd="quarantana/cap1.xml#c1_11278"><ref rend="bold">42. Sua Maestà Cattolica</ref>:  Filippo II, re di Spagna.</note>
        <note xml:id="Trombatore_cap1-n43" type='comm' target="quarantana/cap1.xml#c1_11331" targetEnd="quarantana/cap1.xml#c1_11333"><ref rend="bold">43. non hanno esercizio</ref>:  non esercitano alcun mestiere.</note>
        <note xml:id="Trombatore_cap1-n44" type='comm' target="quarantana/cap1.xml#c1_11353"><ref rend="bold">44. officiale</ref>:  che ricopriva un ufficio o una carica di rilievo nella burocrazia statale.</note>
        <note xml:id="Trombatore_cap1-n45" type='comm' target="quarantana/cap1.xml#c1_11357" targetEnd="quarantana/cap1.xml#c1_11358"><ref rend="bold">45. fargli spalle</ref>:  spalleggiarlo, dargli man forte.</note>
        <note xml:id="Trombatore_cap1-n46" type='comm' target="quarantana/cap1.xml#c1_11387"><ref rend="bold">46. intima</ref>:  ordina che i contravventori (,renitenti) siano condannati al remo (per cinque anni, è detto nella grida) nelle galere (o galee, o galeoni: vascelli di guerra) di sua maestà.</note>
        <note xml:id="Trombatore_cap1-n47" type='comm' target="quarantana/cap1.xml#c1_11397"><ref rend="bold">47. ufiziali</ref>:  qui particolarmente funzionari dell’amministrazione giudiziaria.</note>
        <note xml:id="Trombatore_cap1-n48" type='comm' target="quarantana/cap1.xml#c1_11400" targetEnd="quarantana/cap1.xml#c1_11403"><ref rend="bold">48. le più stranamente ampie</ref>:  quell’ampiezza e indeterminatezza di facoltà è criticata dal Manzoni perché contraria ai dettami della ragione. A scoprirne la stranezza, e cioè l’irragionevolezza, era stato infatti il settecentesco progresso dei «lumi», nel quale il nostro scrittore si era formato. Quelle norme giudiziarie non sembravano invece tali «a uomini di due secoli prima, adusati ad esse, le quali, anziché peculiari alle gride spagnole in genere e a quelle contro i bravi in ispecie, erano allora comuni a quasi tutte le legislazioni penali d’Europa» (Nicolini).</note>
        <note xml:id="Trombatore_cap1-n49" type='comm' target="quarantana/cap1.xml#c1_11514" targetEnd="quarantana/cap1.xml#c1_11518"><ref rend="bold">49. alla corda et al tormento</ref>:  alla corda e ad altre torture. Per il tormento della corda si legavano all’imputato i polsi dietro la schiena con una lunga corda, e poi, mediante una carrucola, lo si sollevava da terra con quella stessa corda, in modo che il peso del corpo gli facesse storcere le braccia all’indietro. Questa tortura era tanto più dolorosa, quanto più ripetuti e bruschi erano i tratti di corda coi quali veniva sollevato, e quanto più a lungo egli era lasciato sospeso in alto affinché si decidesse a parlare.</note>
        <note xml:id="Trombatore_cap1-n50" type='comm' target="quarantana/cap1.xml#c1_11519" targetEnd="quarantana/cap1.xml#c1_11521"><ref rend="bold">50. per processo informativo</ref>:  per ottenerne informazioni, testimonianze o confessioni nel corso del processo istruttorio. A questo modo, dal punto di vista pratico non si raggiungeva lo scopo voluto, giacché i colpevoli che erano in grado di resistere non confessavano e potevano essere assolti, mentre i deboli erano indotti a confessare reati di cui erano innocenti; e dal punto di vista giuridico si veniva effettivamente a infliggere una pena corporale a chi non era stato ancora riconosciuto colpevole. In tal senso Cesare Beccaria, nonno materno del Manzoni, aveva dimostrato l’iniquità e l’assurdità di questa procedura nel suo trattato Dei delitti e delle pene, uno dei testi più celebrati dell’illuminismo europeo, uscito nel 1764. In conseguenza di quel trattato, l’uso della tortura fu abolito in Lombardia dall’imperatrice Maria Teresa d’Austria nel 1776.</note>
        <note xml:id="Trombatore_cap1-n51" type='comm' target="quarantana/cap1.xml#c1_11611" targetEnd="quarantana/cap1.xml#c1_11612"><ref rend="bold">51. di nomi</ref>:  di titoli.</note>
        <note xml:id="Trombatore_cap1-n52" type='comm' target="quarantana/cap1.xml#c1_11701" targetEnd="quarantana/cap1.xml#c1_11702"><ref rend="bold">52. in delusione</ref>:  prendendosi gioco, facendosi beffa.</note>
        <note xml:id="Trombatore_cap1-n53" type='comm' target="quarantana/cap1.xml#c1_11717"><ref rend="bold">53. sbrattare</ref>:  sgombrare, abbandonare il paese (liberandolo dal loro sudiciume).</note>
        <note xml:id="Trombatore_cap1-n54" type='comm' target="quarantana/cap1.xml#c1_11744" targetEnd="quarantana/cap1.xml#c1_11745"><ref rend="bold">54. dell'animo suo</ref>:  quei birbanti hanno perfino recato un dispiacere alla bontà d’animo di quel signore. Riportando questo tratto, qui e anche più giù dove si parla della clemenza, il Manzoni ha inteso sottolineare il linguaggio ipocritamente paternalistico di quelle gride, nelle quali il rapporto giuridico fra i delinquenti e la legge era posto come un rapporto umano fra essi e il governatore.</note>
        <note xml:id="Trombatore_cap1-n55" type='comm' target="quarantana/cap1.xml#c1_11776"><ref rend="bold">55. appostatamente</ref>:  per agguato, a tradimento.</note>
        <note xml:id="Trombatore_cap1-n56" type='comm' target="quarantana/cap1.xml#c1_11787" targetEnd="quarantana/cap1.xml#c1_11792"><ref rend="bold">56. ai quali si rendono più facili</ref>:  che commettono più sfrenatamente.</note>
        <note xml:id="Trombatore_cap1-n57" type='comm' target="quarantana/cap1.xml#c1_11801"><ref rend="bold">57. fautori</ref>:  protettori.</note>
        <note xml:id="Trombatore_cap1-n58" type='comm' target="quarantana/cap1.xml#c1_11822"><ref rend="bold">58. onninamente</ref>:  in ogni modo (è un latinismo del linguaggio giuridico).</note>
        <note xml:id="Trombatore_cap1-n59" type='comm' target="quarantana/cap1.xml#c1_11285"><ref rend="bold">59. miseria</ref>:  infelice condizione di insicurezza.</note>
        <note xml:id="Trombatore_cap1-n60" type='comm' target="quarantana/cap1.xml#c1_11940"><ref rend="bold">60. comminazioni</ref>:  minacce di pene.</note>
        <note xml:id="Trombatore_cap1-n61" type='comm' target="quarantana/cap1.xml#c1_11974"><ref rend="bold">61. cabale</ref>:  intrighi.</note>
        <note xml:id="Trombatore_cap1-n62" type='comm' target="quarantana/cap1.xml#c1_11983" targetEnd="quarantana/cap1.xml#c1_11984"><ref rend="bold">62. Enrico IV</ref>:  re di Francia dal 1589 al 1611.</note>
        <note xml:id="Trombatore_cap1-n63" type='comm' target="quarantana/cap1.xml#c1_11999" targetEnd="quarantana/cap1.xml#c1_12002"><ref rend="bold">63. il duca di Savoia</ref>:  Carlo Emanuele I, duca di Savoia dal 1580 al 1630. Era genero di Filippo II, e l’Acevedo lo convinse a muover guerra a Enrico IV per il possesso del marchesato di Saluzzo. La guerra ebbe termine col trattato di Lione (1601), in base al quale il duca acquistò il marchesato, ma dovette cedere, come dice il Manzoni, più d’una città, e precisamente un vasto territorio di là dal Rodano comprendente il Bugey, il Valcomey e la Bresse. Il medesimo Acevedo, inteso più a ordir cabale contro Enrico IV che a governar Milano, con la connivenza del duca di Savoia allettò il duca di Biron a congiurare contro il suo re. Questo duca di Biron era uno dei più illustri generali di Enrico IV, che l’aveva fatto duca, pari e governatore della Borgogna. Per il suo tradimento fu decapitato nella Bastiglia il 31 luglio 1602. Nella generale satira della pratica giudiziaria si inserisce qui una punta contro quei «Labirinti de’ Politici maneggi», di cui aveva parlato l’anonimo. E in questa occasione il biasimo del Manzoni assume una mordacia più schiettamente volteriana, giocando sul duplice significato proprio e metaforico dell’espressione «perder la testa», il cui effetto è anche preparato dal precedente «perder più d’una città».</note>
        <note xml:id="Trombatore_cap1-n64" type='comm' target="quarantana/cap1.xml#c1_12081"><ref rend="bold">64. Malatesti</ref>:  i Malatesta erano una famiglia di tipografi milanesi, che per quattro generazioni godette il privilegio di esser l’unica editrice di tutti gli atti ufficiali dei governatori.</note>
        <note xml:id="Trombatore_cap1-n65" type='comm' target="quarantana/cap1.xml#c1_12148" targetEnd="quarantana/cap1.xml#c1_12149"><ref rend="bold">65. di Cordova</ref>:  cfr. Intr., n. 20.</note>
        <note xml:id="Trombatore_cap1-n66" type='comm' target="quarantana/cap1.xml#c1_12179" targetEnd="quarantana/intro.xml#c1_12181"><ref rend="bold">66. cioè un anno</ref>:  la grida era dunque freschissima e validissima; eppure ecco qui quei due bravi che in barba ad essa continuano imperterriti nelle loro angherie. Memorabile per don Abbondio, perché segnò l’inizio di tutte le sue tribolazioni ed egli non potè più dimenticarlo, questo avvenimento è anche memorabile perché da qui comincia ora a dipanarsi tutto il filo di questa storia esemplare.</note>
        <note xml:id="Trombatore_cap1-n67" type='comm' target="quarantana/cap1.xml#c1_12288"><ref rend="bold">67. dispiacque</ref>:  quest’incontro sarebbe riuscito spiacevole a chiunque. Ma don Abbondio entra in uno stato di trepidazione, che rivelando via via le qualità deteriori del suo carattere, si svilupperà sul ritmo di un calcolato crescendo.</note>
        <note xml:id="Trombatore_cap1-n68" type='comm' target="quarantana/cap1.xml#c1_12325" targetEnd="quarantana/cap1.xml#c1_12327"><ref rend="bold">68. a un tratto</ref>:  insieme, a un tempo.</note>
        <note xml:id="Trombatore_cap1-n69" type='comm' target="quarantana/cap1.xml#c1_12353" targetEnd="quarantana/cap1.xml#c1_12355"><ref rend="bold">69. gli s'avviavano incontro</ref>:  l’atteggiamento dei bravi era stato ozioso, riposato; i loro passi sono ora lenti, tranquilli, senza nulla di particolarmente minaccioso. Ma il povero don Abbondio spia il loro procedere con sempre maggior trepidazione.</note>
        <note xml:id="Trombatore_cap1-n70" type='comm' target="quarantana/cap1.xml#c1_12384" targetEnd="quarantana/cap1.xml#c1_12389"><ref rend="bold">70. a un tratto da mille pensieri</ref>:  da mille pensieri tutti in una volta, tutti insieme, in folla.</note>
        <note xml:id="Trombatore_cap1-n71" type='comm' target="quarantana/cap1.xml#c1_12405" targetEnd="quarantana/cap1.xml#c1_12408"><ref rend="bold">71. qualche uscita di strada</ref>:  è un pensiero del tutto istintivo, nato dalla confusione di quel momento. Sapeva bene che non c’erano altre strade, e d’altronde riconoscerà presto di non poter fuggire.</note>
        <note xml:id="Trombatore_cap1-n72" type='comm' target="quarantana/cap1.xml#c1_12445"><ref rend="bold">72. alquanto</ref>:  non del tutto, ma solo un poco. La consolazione non gli viene dalla sua retta coscienza di cristiano e di sacerdote, a cui non pensa neanche; ma dalla sua meschina coscienza di uomo pavido e prono alle soperchierie dei prepotenti. E dunque è una coscienza infida, e mal può reggere alla vista di quei due bravi che intanto gli si avvicinavano guardandolo fisso.</note>
        <note xml:id="Trombatore_cap1-n73" type='comm' target="quarantana/cap1.xml#c1_12514" targetEnd="quarantana/cap1.xml#c1_12517"><ref rend="bold">73. nessuno, fuorché i bravi</ref>:  davanti, indietro, sulle strade, nei campi: nessuno. Cerca un soccorso umano; ma anche questo è un pensiero infondato, puramente istintivo. Chi poteva esserci? Qualche viandante o qualche contadino. Ma anche se ce ne fossero stati, l’avrebbero lasciato solo coi bravi.</note>
        <note xml:id="Trombatore_cap1-n74" type='comm' target="quarantana/cap1.xml#c1_12565" targetEnd="quarantana/cap1.xml#c1_12567"><ref rend="bold">74. recitò un versetto</ref>:  e naturalmente lo recitò senza intenderne il senso, con la testa a tutt'altro. Egli ha ora improvvisato un suo piano di difesa, che consiste nel far lo gnorri, nel dissimulare il suo turbamento, perché questo, pur essendo egli innocente, l’avrebbe potuto far apparire colpevole. E pertanto, dopo il suo guardarsi intorno e il girar la testa in modo che quegli atti non apparissero intenzionali, egli continua nella sua piccola commedia studiandosi di entrar nei panni di un personaggio candidamente ignaro e lontano le mille miglia da quel che gli stava per capitare. E in realtà, dal sunto di vista, questo poteva essere un espediente atto a disarmare o almeno ad ammorbidire la tracotanza di quei due ceffi.</note>
        <note xml:id="Trombatore_cap1-n75" type='comm' target="quarantana/cap1.xml#c1_12637" targetEnd="quarantana/intro.xml#c1_12640"><ref rend="bold">75. come sur un leggìo</ref>:  e cioè come pronto a riprendere il suo cammino e la sua lettura dopo quella che egli mostra di considerare una breve e banale interruzione. Ultimo e disperato tentativo di ostentare una calma inesistente.</note>
        <note xml:id="Trombatore_cap1-n76" type='comm' target="quarantana/cap1.xml#c1_12179"><ref rend="bold">76. cioè</ref>:  nella breve pausa tra questi due cioè don Abbondio, pur con tutta la sua tremarella, ha rapidamente pensato alla maniera di eludere quella trasparente ingiunzione, senza peraltro irritare quel «galantuomo». Aggira pertanto l’ostacolo, e attenendosi strettamente alle parole del bravo punta tutto sulla intenzione attribuitagli, di cui gli è facile scagionarsi. Ma consapevole che la sua vuole in fondo essere una risposta negativa, tenta di indorargli la pillola, di ammansirlo e di ingraziarselo con l’umiltà del contegno, con le lusinghe dell’adulazione e perfino, purtroppo, calunniando i suoi due parrocchiani, «che fanno i loro pasticci tra loro». In tutto questo c’è uno strano miscuglio di commedia e di sincerità.</note>
        <note xml:id="Trombatore_cap1-n77" type='comm' target="quarantana/cap1.xml#c1_12723" targetEnd="quarantana/cap1.xml#c1_12724"><ref rend="bold">77. del comune</ref>:  di tutta la comunità dei parrocchiani.</note>
        <note xml:id="Trombatore_cap1-n78" type='comm' target="quarantana/cap1.xml#c1_12837" targetEnd="quarantana/cap1.xml#c1_12838"><ref rend="bold">78. l'altro compagnone</ref>:  lo scrittore ha compartito il compito dei due bravi, assegnando all’uno i modi di un’insolente diplomazia, e a quest’altro la veemenza blasfematoria.</note>
        <note xml:id="Trombatore_cap1-n79" type='comm' target="quarantana/cap1.xml#c1_12915" targetEnd="quarantana/cap1.xml#c1_12916"><ref rend="bold">79. Questo nome</ref>:  la situazione è improvvisamente cambiata. Don Abbondio aveva creduto che il bravo parlasse di sua iniziativa, per conseguire un suo scopo personale, e perciò aveva usato «la voce mansueta e gentile di chi vuol persuadere un impaziente», e l’aveva invitato a mettersi nei suoi panni. Ma questo nome ha fatto ora miseramente crollare tutta la sua linea di difesa, e si trova, d’un colpo, atterrito e smarrito.</note>
        <note xml:id="Trombatore_cap1-n80" type='comm' target="quarantana/cap1.xml#c1_12959" targetEnd="quarantana/cap1.xml#c1_12962"><ref rend="bold">80. che sa di latino</ref>:  che è una persona istruita. Tocca infatti alle persone istruite saper trovare i cavilli che legittimano e adonestano le furfanterie. A che cosa servirebbe, altrimenti, l’istruzione?</note>
        <note xml:id="Trombatore_cap1-n81" type='comm' target="quarantana/cap1.xml#c1_13028" targetEnd="quarantana/cap1.xml#c1_13030"><ref rend="bold">81. disposto sempre all'ubbidienza</ref>:  il Manzoni fa notare subito la diplomatica ambiguità di questa famosa risposta. Nei confronti di imponenti e prepotenti signorotti come don Rodrigo l’ubbidienza di don Abbondio era ormai istintiva, e perciò al solo sentirne il nome aveva fatto un grand’inchino, e in questo senso le sue parole sono sincere. Ma c’era in lui, ormai istintivamente radicato anch’esso, un attaccamento all’esercizio del suo ministero, che facendo tutt’uno con la sua naturale onestà, gli fa sentire tutta la enormità di quella pretesa. E l’azione combinata di questi due istinti lo ritrae dunque, sia da un’esplicita e aperta concessione, sia da un atteggiamento risolutamente negativo. Ma in realtà egli non è riuscito neanche a salvar la faccia dinanzi ai due bravi.</note>
        <note xml:id="Trombatore_cap1-n82" type='comm' target="quarantana/cap1.xml#c1_13062"><ref rend="bold">82. messere</ref>:  soddisfatto per il buon esito della sua missione, il bravo si accomiata subito con un saluto sbrigativo, ma anche deferente. Questo titolo spettava infatti a persone, che pur non appartenendo alla nobiltà, erano però di un rango distinto, come giuristi, magistrati, notai e sacerdoti.</note>
        <note xml:id="Trombatore_cap1-n83" type='comm' target="quarantana/cap1.xml#c1_13095" targetEnd="quarantana/cap1.xml#c1_13097"><ref rend="bold">83. chiudendo il libro</ref>:  quanto il gesto di tener aperto il breviario era stato calcolato per simulare una sosta momentanea, altrettanto impulsivo è ora l’atto di chiuderlo, che nasce dall’istintivo bisogno di protrarre la discussione per non rimanere incastrato, così su due piedi.</note>
        <note xml:id="Trombatore_cap1-n84" type='comm' target="quarantana/cap1.xml#c1_13122"><ref rend="bold">84. trascrivere</ref>:  dall’immaginario manoscritto secentesco.</note>
        <note xml:id="Trombatore_cap1-n85" type='comm' target="quarantana/cap1.xml#c1_13156"><ref rend="bold">85. aggranchiate</ref>:  nell’andatura greve e tremebonda si avverte il peso di una coscienza smarrita, perplessa, avviluppata. L’innocente piacere della passeggiata vespertina gli è andato in tanto veleno.</note>
        <note xml:id="Trombatore_cap1-n86" type='comm' target="quarantana/cap1.xml#c1_13193" targetEnd="quarantana/cap1.xml#c1_13196"><ref rend="bold">86. un cuor di leone</ref>:  è una litote scherzosa per dire indulgentemente che al contrario egli era nato con un’indole apprensiva, timorosa, sospettosa. Finora il Manzoni aveva proceduto a una rappresentazione dall’esterno, sostanzialmente oggettiva. Passando ora alla motivazione interna di quel comportamento, egli ci introduce, per così dire, nella sua privata officina, e ci mostra il materiale e gli ingredienti di cui si è servito nel costruire questo personaggio. E se l’operazione da lui compiuta in questo caso particolare ci è ora illustrata più da vicino e così minuziosamente, questo avviene perché essa è sostanzialmente quella medesima da cui usciranno anche quasi tutti gli altri personaggi, e che pur con grande varietà di modi e diverse misure vale per tutti. Conformemente alla poetica del «vero storico», per riuscire autentici essi dovevano risultare dall’azione combinata della loro indole naturale e del contesto storico di quel luogo e di quel tempo. E pertanto, prima di tratteggiare direttamente il carattere di don Abbondio, il Manzoni procede ora a un esame del meccanismo giudiziario e della stratificazione sociale, che sono i due fattori da lui assunti come i più salienti di quell’epoca e come i più decisivi per questo personaggio. Naturalmente anche questo esame è condotto con quello spirito polemico, di cui alla n. 40.</note>
        <note xml:id="Trombatore_cap1-n87" type='comm' target="quarantana/cap1.xml#c1_13236" targetEnd="quarantana/cap1.xml#c1_13238"><ref rend="bold">87. in alcun conto</ref>:  in alcuna misura apprezzabile. Lo scrittore aveva già mostrato e documentato il difettoso funzionamento della macchina giudiziaria. In tutto questo capoverso egli vi ritorna sopra; ma l’ampia illustrazione, che ora ne dà, risponde anche a un altro intento. La cosa non è guardata soltanto in se stessa, ma soprattutto in relazione al personaggio a cui egli è interessato. E mentre ribadisce il contrasto fra l’ostentazione della forza e l’effettiva impotenza della legge, mostra come la legge fosse inefficace nei soli confronti dei potenti e dei ribaldi, e come in realtà fosse vigente un contrasto assai più iniquo fra tutto l’apparato della giustizia e quella categoria di persone tranquille e inoffensive, a cui apparteneva don Abbondio, che per essere inermi e indifese erano le sole su cui quell’apparato potesse liberamente, anche se ingiustamente, sfogare tutta la sua autorità. Gli scellerati, per lo più gente autorevole e protetta, potevano contare su una facile impunità. Esposti alle loro angherie e insieme ai rigori di quell’ordinamento giudiziario rimanevano soltanto i deboli, i poveri diavoli, quasi sempre innocenti.</note>
        <note xml:id="Trombatore_cap1-n88" type='comm' target="quarantana/cap1.xml#c1_13289" targetEnd="quarantana/cap1.xml#c1_13290"><ref rend="bold">88. ad arbitrio</ref>:  e s’intende che questo concetto è in flagrante antitesi con quello della giustizia. La clausola «all’arbitrio di Sua Eccellenza» era d’uso normale, e il Manzoni la riferirà all’inizio del cap. 28, citando la grida annonaria di Ferrer.</note>
        <note xml:id="Trombatore_cap1-n89" type='comm' target="quarantana/cap1.xml#c1_13299"><ref rend="bold">89. procedure</ref>:  il complesso delle norme che il magistrato deve osservare in tutto il corso del processo. Queste norme, che una giurisprudenza illuminata stabilisce per garantire l’imputato da possibili soprusi da parte del giudice, rispondevano allora all’intento diverso di liberare il giudice da ogni responsabilità e di abbandonare l’imputato alla mercé del giudice.</note>
        <note xml:id="Trombatore_cap1-n90" type='comm' target="quarantana/cap1.xml#c1_13341" targetEnd="quarantana/cap1.xml#c1_13344"><ref rend="bold">90. a cagion di ciò</ref>:  quanto più si moltiplicavano e facevano la voce grossa, tanto meno quelle gride mettevan paura, e la loro stessa palese inefficacia incoraggiava l’aumento della criminalità.</note>
        <note xml:id="Trombatore_cap1-n91" type='comm' target="quarantana/cap1.xml#c1_13409" targetEnd="quarantana/intro.xml#c1_13411"><ref rend="bold">91. non potevano smuovere</ref>:  quelle radici erano nelle classi privilegiate del clero e della nobiltà, nonché in altri ceti, come i militari e i giurisperiti, a cui appartenevano gli stessi uomini di governo. Per smuoverle occorreva dunque esautorare quelle classi e trasformare tutto intero l’ordinamento sociale, come avvenne più tardi, in un primo tempo e in misura limitata mediante l’opera illuminata di vari sovrani riformatori, e infine con lo strappo netto della rivoluzione francese. Questo è uno di quei luoghi dai quali si vede come il Manzoni fosse in un certo senso rimasto un figlio della Rivoluzione, da lui idolatrata nella sua prima gioventù.</note>
        <note xml:id="Trombatore_cap1-n92" type='comm' target="quarantana/cap1.xml#c1_13414" targetEnd="quarantana/cap1.xml#c1_13415"><ref rend="bold">92. gli asili</ref>:  i conventi e le chiese, che per legge erano inaccessibili alla forza pubblica e che pertanto godevano il diritto di dare un asilo sicuro a tutti i rei che vi si rifugiavano. Un simile privilegio si erano arrogate anche le case patrizie, che lo godevano non per legge, ma di fatto.</note>
        <note xml:id="Trombatore_cap1-n93" type='comm' target="quarantana/cap1.xml#c1_13434"><ref rend="bold">93. impugnati</ref>:  contestati.</note>
        <note xml:id="Trombatore_cap1-n94" type='comm' target="quarantana/cap1.xml#c1_13447" targetEnd="quarantana/cap1.xml#c1_13448"><ref rend="bold">94. con attività</ref>:  con un’attività stimolata dall’interesse per i vantaggi che ne ricevevano, e con uno zelo rinfocolato dalla vanità e ostinato a non lasciare che si intaccasse il loro prestigio.</note>
        <note xml:id="Trombatore_cap1-n95" type='comm' target="quarantana/cap1.xml#c1_13499" targetEnd="quarantana/cap1.xml#c1_13500"><ref rend="bold">95. forza reale</ref>:  qui la forza reale dei violenti è tacitamente contrapposta a quella che prima era stata detta forza legale, e cioè alla forza dello stato e della legge, che in questi casi era soltanto apparente.</note>
        <note xml:id="Trombatore_cap1-n96" type='comm' target="quarantana/cap1.xml#c1_13552" targetEnd="quarantana/cap1.xml#c1_13554"><ref rend="bold">96. assoggettavano ogni mossa</ref>:  agli esecutori della giustizia era data mano libera sopra chiunque; ma di questa prerogativa, che era loro accordata per lottare contro la criminalità, essi si valevano soltanto a danno degli individui privati e indifesi, spiandone ogni mossa, controllandone tutta la condotta e assoggettandoli continuamente alle loro arbitrarie vessazioni.</note>
        <note xml:id="Trombatore_cap1-n97" type='comm' target="quarantana/cap1.xml#c1_13599"><ref rend="bold">97. livrea</ref>:  i dipendenti delle grandi case signorili indossavano livree, o uniformi, il cui colore e altri contrassegni li facevano subito riconoscere per tali.</note>
        <note xml:id="Trombatore_cap1-n98" type='comm' target="quarantana/cap1.xml#c1_13682" targetEnd="quarantana/cap1.xml#c1_13683"><ref rend="bold">98. Gli uomini</ref>:  gli sbirri.</note>
        <note xml:id="Trombatore_cap1-n99" type='comm' target="quarantana/cap1.xml#c1_13728" targetEnd="quarantana/cap1.xml#c1_13729"><ref rend="bold">99. da chi</ref>:  da chi stava al governo.</note>
        <note xml:id="Trombatore_cap1-n100" type='comm' target="quarantana/cap1.xml#c1_13838" targetEnd="quarantana/cap1.xml#c1_13840"><ref rend="bold">100. L'uomo che vuole</ref>:  dopo la condizione della giustizia lo scrittore passa a esaminare in questo capoverso l’assetto sociale di quell’epoca, il quale, oltre che dalle due classi privilegiate, clero e aristocrazia, risultava composto anche dalle associazioni corporative, nelle quali si articolavano le varie attività della borghesia. Il Manzoni fa dipendere questo assetto da un principio generale («L’uomo che vuole offendere» ecc.) e da una tendenza associazionistica generale anch’essa in quanto insita nella natura umana. In realtà esso risaliva al medioevo e si era formato in stretta connessione con l’ordinamento feudale e comunale. Il corporativismo, che alla sua origine rispondeva alla vitale esigenza di garantire e di promuovere lo sviluppo dell’economia borghese, col volger dei secoli e col mutare della situazione generale era venuto poi sempre più smarrendo questa sua funzione, finché, diventato ormai un peso inutile e dannoso, fu definitivamente distrutto dalla rivoluzione francese. Sulla scorta dei suoi illuministi, il Manzoni lo considera soltanto nella sua fase di corruzione e di disfacimento, e perciò il suo giudizio non poteva essere che negativo.</note>
        <note xml:id="Trombatore_cap1-n101" type='comm' target="quarantana/cap1.xml#c1_13895" targetEnd="quarantana/cap1.xml#c1_13897"><ref rend="bold">101. le sue immunità</ref>:  «immunità: dispense da carichi civili e fiscali; privilegi: eccezioni alla legge in loro favore; esenzioni: da imposte e da altri obblighi comuni» (Steiner).</note>
        <note xml:id="Trombatore_cap1-n102" type='comm' target="quarantana/cap1.xml#c1_13915"><ref rend="bold">102. maestranze</ref>:  associazioni di arti e mestieri, dotate di uno statuto autonomo che ne regolava tutta la struttura, col fine di garantire e di sviluppare le loro attività economiche e professionali. Le confraternite erano associazioni di laici, che si proponevano l’elevazione spirituale dei loro componenti, mediante pratiche di pietà, di carità e di culto. Ma questi termini, e anche lega e corporazione, sono qui usati genericamente come sinonimi di associazione, piuttosto che nel loro significato specifico.</note>
        <note xml:id="Trombatore_cap1-n103" type='comm' target="quarantana/cap1.xml#c1_13924" targetEnd="quarantana/cap1.xml#c1_13926"><ref rend="bold">103. i medici stessi</ref>:  data la secolare rivalità che regnava tra i medici, oggetto spesso di satira e di ridicolo, essi dovevano essere naturalmente i più alieni dall'associarsi; ma non potevano sfuggire neanch’essi a questa necessità dei tempi. Forse il Manzoni volle qui notare di sfuggita e argutamente la paradossale situazione in cui dovevano mettersi, di essere insieme solidali e nemici.</note>
        <note xml:id="Trombatore_cap1-n104" type='comm' target="quarantana/cap1.xml#c1_13933"><ref rend="bold">104. oligarchie</ref>:  nel loro àmbito le varie associazioni godevano di autogoverno, e venivano cosi a esercitare una loro porzione di potere.</note>
        <note xml:id="Trombatore_cap1-n105" type='comm' target="quarantana/cap1.xml#c1_14054" targetEnd="quarantana/cap1.xml#c1_14056"><ref rend="bold">105. frazione di lega</ref>:  tale poteva essere il curato, che ivi, nelle campagne, si trovava isolato e difficilmente poteva valersi dell’appoggio della sua classe. Anche il nobile era nelle campagne una frazione isolata della sua lega; ma poteva contare sulla propria forza materiale. Qui è già prefigurato in linea generale il rapporto fra don Rodrigo e don Abbondio.</note>
        <note xml:id="Trombatore_cap1-n106" type='comm' target="quarantana/cap1.xml#c1_14061" targetEnd="quarantana/cap1.xml#c1_14063"><ref rend="bold">106. Il nostro Abbondio</ref>:  con questo nostro il Manzoni ci invita subito a considerare il suo personaggio come egli stesso lo considera, con una familiarità un po’ subdola e che scende dall’alto, come di chi, mettendo bonariamente la mano sulla spalla di un suo minore si mostri disposto a compatirne le tare e le magagne, e nell’atto stesso di accordargli la sua protezione gliela faccia impietosamente scontare burlandosi di lui, prendendolo in giro e facendone continuo oggetto di spasso e di derisione. Nei suoi tardi anni il Manzoni cosi ricordava il tempo in cui aveva scritto questo romanzo: «Alzarsi ogni mattina con le immagini vive del giorno innanzi davanti alla mente, scendere nello studio, tirar fuori dal cassetto dello scrittoio qualcuno di quei soliti personaggi, disporli davanti a me come tanti burattini, osservarne le mosse, ascoltarne i discorsi, poi mettere in carta e rileggere, era per me un godimento cosi vivo come quello di una curiosità soddisfatta». È da ritenere che con questo ricordo egli si riferisse soprattutto a don Abbondio. Tutti i personaggi di quest’opera sono infatti straordinariamente vivi e parlanti, e alcuni hanno ricevuto l’impronta della grandezza; ma nessuno ci comunica nella stessa misura di don Abbondio il senso pieno di quella rara felicità creativa.</note>
        <note xml:id="Trombatore_cap1-n107" type='comm' target="quarantana/cap1.xml#c1_14080" targetEnd="quarantana/cap1.xml#c1_14081"><ref rend="bold">107. della discrezione</ref>:  del discernimento, del giudizio.</note>
        <note xml:id="Trombatore_cap1-n108" type='comm' target="quarantana/cap1.xml#c1_14086" targetEnd="quarantana/cap1.xml#c1_14088"><ref rend="bold">108. come un vaso</ref>:  a formare il carattere di don Abbondio concorrono dunque la sua umile origine, due qualità naturali (paura e accortezza), e il contesto sociale in mezzo a cui si trovò a vivere. L’incontro di questi elementi dà luogo alla condizione umana efficacemente sintetizzata in questa similitudine, che per la sua epigrammatica evidenza passò presto nel linguaggio comune. All’uso delle figure rettoriche il Manzoni era stato addestrato fin dai suoi primi anni di scuola, e ne aveva fatto un larghissimo impiego in tutte le sue poesie giovanili. Più tardi egli attese a liberarsi dagli impacci di quella bardatura classicheggiante; ma a qualcuna di quelle figure rimase sempre affezionato. E la similitudine di tipo omerico, che rispondeva alla sua indole personale e di cui aveva dato splendidi esempi nelle liriche e nelle tragedie, si adattò anche alla prosa di questo romanzo, dove riapparve variamente e per lo più umorosamente sliricata.</note>
        <note xml:id="Trombatore_cap1-n109" type='comm' target="quarantana/cap1.xml#c1_14109" targetEnd="quarantana/cap1.xml#c1_14110"><ref rend="bold">109. ai parenti</ref>:  ai genitori.</note>
        <note xml:id="Trombatore_cap1-n110" type='comm' target="quarantana/cap1.xml#c1_14185" targetEnd="quarantana/cap1.xml#c1_14187"><ref rend="bold">110. un suo sistema</ref>:  un insieme di regole coordinate fra loro in modo da formare un complesso organico, come i concetti di un sistema filosofico.</note>
        <note xml:id="Trombatore_cap1-n111" type='comm' target="quarantana/cap1.xml#c1_14198" targetEnd="quarantana/cap1.xml#c1_14200"><ref rend="bold">111. non si curava</ref>:  aveva rinunziato a ogni ambizione di accrescere il suo stato.</note>
        <note xml:id="Trombatore_cap1-n112" type='comm' target="quarantana/cap1.xml#c1_14221" targetEnd="quarantana/cap1.xml#c1_14222"><ref rend="bold">112. nello scansar</ref>:  questo è il principio generale, da cui, come altrettanti corollari, don Abbondio fa discendere le varie norme di vita pratica che ha dettato a se stesso. La prima è quella della neutralità disarmata. Quando il Manzoni la scriveva, questa formula era correntemente usata con una carica di dispregio e di irrisione. Essa si riferiva infatti alla neutralità disarmata, che dichiarata dalla repubblica di Venezia appena un venticinquennio prima, quando essa ormai imbelle era venuta a trovarsi tra i due fuochi di Napoleone e dell’Austria (proprio come don Abbondio, vaso di terra cotta tra vasi di ferro), era solo servita a farla crollare con ignominia. Come nel tacito contrasto fra lo spicciolo «sistema» di don Abbondio e il sistema filosofico di un Aristotele o di un Tommaso d’Aquino, cosi in quest’altro fra quel clamoroso avvenimento storico e la condotta del nostro umilissimo curato, è implicita l’intenzione canzonatoria dello scrittore.</note>
        <note xml:id="Trombatore_cap1-n113" type='comm' target="quarantana/cap1.xml#c1_14342"><ref rend="bold">113. dissimulando</ref>:  fingendo di ignorare.</note>
        <note xml:id="Trombatore_cap1-n114" type='comm' target="quarantana/cap1.xml#c1_14499"><ref rend="bold">114. fantastico</ref>:  tali erano per lui quelli che manifestavano apertamente il loro giudizio su questo e su quello: gente fantastica, fuori della realtà, e che pertanto blaterava a torto, non perché avessero propriamente torto, ma perché non si accorgevano che sfidando i potenti venivano a mettersi dalla parte del torto, e invece di ottener giustizia procuravano un danno, facevano torto a se stessi, si compravan gli impicci a contanti, non sapevano il viver del mondo, ed erano perciò destinati a finir male. Di tanto in tanto, però, anche lui si concedeva il lusso di fare il fantastico, ma lo faceva quand’era al sicuro d’ogni indiscrezione, e d’altronde anche il suo era allora un gridare a torto, perché a invocar la giustizia, che è soltanto un’idea fantastica, si ha sempre torto; cosicché a quell’estro inconsueto egli si abbandonava non tanto per una ribellione della sua coscienza, quanto piuttosto come a una pratica igienica, per un doveroso riguardo alla sua salute.</note>
        <note xml:id="Trombatore_cap1-n115" type='comm' target="quarantana/cap1.xml#c1_14595" targetEnd="quarantana/cap1.xml#c1_14597"><ref rend="bold">115. que' suoi confratelli</ref>:  quei preti.</note>
        <note xml:id="Trombatore_cap1-n116" type='comm' target="quarantana/cap1.xml#c1_14674"><ref rend="bold">116. personalmente</ref>:  in quanto sacerdoti di retta coscienza religiosa, il loro risentimento andava al peccato e non al peccatore; e le offese personali le accettavano con umiltà.</note>
        <note xml:id="Trombatore_cap1-n117" type='comm' target="quarantana/cap1.xml#c1_14707" targetEnd="quarantana/cap1.xml#c1_14709"><ref rend="bold">117. mai brutti incontri</ref>:  si conclude cosi l’esposizione del sistema di don Abbondio, che astrattamente considerato ha una portata generale e viene a formare una sorta di institutio imbecillitatis, un vademecum del pusillanime, buono per tutti i tempi e per tutti i climi. Ma nella sua concreta realtà esso risulta invece elaborato da un individuo, la cui mentalità è stata formata o deformata dal doversi adattare ad effettive e precise condizioni esterne. Dal gioco reciproco, dall’urto fra l’indole soggettiva e la realtà oggettiva esce dunque un personaggio la cui universalità si realizza tutta quanta in una delle forme individuali, ed esattamente caratterizzate, che la natura umana poteva assumere in quelle storiche circostanze. Queste regole sono il frutto di un’esperienza costantemente messa alla prova e verificata dai fatti; nascono in una rudimentale accortezza, governata sempre da un radicato istinto di conservazione, da un tremebondo e tenace egoismo, il quale, ingigantendo grottescamente i pericoli esterni e accentuando caricaturalmente la congenita paura, dànno al nostro curato l’impronta indelebile di una comicità, che non lo assolve, ma in cui causticamente si risolve il biasimo dell’autore e del lettore per le sue tare e per le sue magagne. E conformemente alla formazione di questo sistema di vita pratica, non creatosi a un tratto, ma escogitato via via in base a una lunga e molteplice, anche se povera e monotona, scoperta e conoscenza del mondo, questo ritratto di don Abbondio, che con esso si identifica, non è statico, ma è un ritratto in movimento, cosicché l’enunciazione delle varie regole è anche rappresentata dalle mosse e dagli atteggiamenti che vi corrispondono. Vediamo cosi di volta in volta don Abbondio isolarsi in una sussiegosa neutralità disarmata; o di dietro le spalle del più forte (alla retroguardia) ammiccare al più debole per non inimicarselo, sprecarsi in inchini e in atti di gioviale rispetto per mendicare il sorriso dei più burberi; fare il fantastico e gesticolare e imprecare a quattr’occhi e fra quattro muri; assumere la posa di un rigido censore degli sconsigliati; sbracciarsi a declamare come dal pulpito contro i suoi dissennati e innocui confratelli; erigersi con altezzosa sicumera («oh coscienza dignitosa e netta»!) a severo custode della dignità sacerdotale; e concludere infine con questa massima atta a risolvere ogni questione e a chiuder la bocca a tutti, «che a un galantuomo il qual badi a sé, e stia ne’ suoi panni, non accadon mai brutti incontri». In quest’aurea sentenza egli posava ormai tranquillo, e proprio da essa spirava quell’idillica serenità che aveva rallegrato la sua passeggiatina d’ogni sera prima di cena. L’impatto con quest’altra realtà, tanto più duro quanto più inatteso, eccolo ora mettere in forse il sistema, sommuovere a un tratto le acque di quel porto già cosi placido e sicuro, e gettar don Abbondio tra quegli agitati marosi annaspando alla ricerca di una tavola di salvezza. E con l’aiuto del cielo alla fine la troverà (XXIII, 88).</note>
        <note xml:id="Trombatore_cap1-n118" type='comm' target="quarantana/cap1.xml#c1_14712" targetEnd="quarantana/cap1.xml#c1_14715"><ref rend="bold">118. i miei venticinque lettori</ref>:  è una espressione di modestia; ma definisce anche l’indole di questo narratore, che non amando isolarsi nella propria intimità, né rivolgersi direttamente a una moltitudine, si trova a tutto suo agio soltanto nella consueta discretezza di una piccola brigata.</note>
        <note xml:id="Trombatore_cap1-n119" type='comm' target="quarantana/cap1.xml#c1_14727" targetEnd="quarantana/cap1.xml#c1_14728"><ref rend="bold">119. Lo spavento</ref>:  riprendendo la sua narrazione, il Manzoni ci riferisce ora come don Abbondio «stesse di dentro». E se si rilegga ora il racconto dell’incontro, si vedrà che era stato condotto in modo che non dovesse provenirne, obbiettivamente e di necessità, un tale spavento. Perciò la descrizione dei due bravi, cosi lustri e impomatati, vestiti a festa come nella stampe, non aveva avuto nulla di particolarmente feroce; e perfino nel colloquio, le minacce dell’uno erano state coperte dall’ossequiosa, anche se naturalmente rozza, diplomazia del più importante. Certo, l’ingiunzione era stata fatta con fermezza; e chiunque ne sarebbe rimasto intimorito. Ma la paura del nostro curato è cosi catastrofica, da riuscir comica malgrado la serietà della causa.</note>
        <note xml:id="Trombatore_cap1-n120" type='comm' target="quarantana/cap1.xml#c1_14758"><ref rend="bold">120. sconcertato</ref>:  scompigliato e scosso, ma non demolito. La mentalità di don Abbondio si identifica infatti con quel suo sistema; la sua condotta non conosce altre regole; e proprio in esse egli cercherà pertanto il modo di uscire da quel mal passo.</note>
        <note xml:id="Trombatore_cap1-n121" type='comm' target="quarantana/cap1.xml#c1_14773" targetEnd="quarantana/cap1.xml#c1_14775"><ref rend="bold">121. tutti questi pensieri</ref>:  erano tanti, ma tutti mettevano capo necessariamente a Renzo, che era il corno più debole del tacito dilemma.</note>
        <note xml:id="Trombatore_cap1-n122" type='comm' target="quarantana/cap1.xml#c1_14841"><ref rend="bold">122. Ragazzacci</ref>:  scartata a priori l’idea di contravvenire a don Rodrigo, allarmato ora anche dai pericoli di uno scontro frontale con Renzo, non gli rimane, come a tutti i deboli, che prendersela puerilmente con la realtà. Don Abbondio entra cosi in un farnetico, da cui non può venirgli nessun aiuto e nessun conforto.</note>
        <note xml:id="Trombatore_cap1-n123" type='comm' target="quarantana/cap1.xml#c1_14899" targetEnd="quarantana/cap1.xml#c1_14900"><ref rend="bold">123. a parlare</ref>:  a parlare a Renzo, naturalmente; ma qualche cosa gli impedisce di formulare il suo pensiero fino in fondo.</note>
        <note xml:id="Trombatore_cap1-n124" type='comm' target="quarantana/cap1.xml#c1_14955" targetEnd="quarantana/cap1.xml#c1_14957"><ref rend="bold">124. cosa troppo iniqua</ref>:  qui entra in gioco quel nocciolo di naturale onestà, che abbiamo già notato e che ora resiste anche alla paura. Don Abbondio è un debole, non è un iniquo e tanto meno un malvagio. Egli può essere costretto a un atto ingiusto; ma non può farsene deliberatamente l’autore. Il suo sistema, che è un sistema difensivo, gli dice di non prender le parti del debole contro il prepotente; ma non lo autorizza a dar man forte al prepotente contro il debole. Al massimo darà ragione all’uno e torto all’altro. Ma insensibile o poco sensibile a questa complicità morale e indiretta, egli non è tuttavia insensibile alla propria complicità diretta e personale, anche se questa sensibilità non faccia altro che alimentare le sue comiche tribolazioni.</note>
        <note xml:id="Trombatore_cap1-n125" type='comm' target="quarantana/cap1.xml#c1_14973" targetEnd="quarantana/cap1.xml#c1_14975"><ref rend="bold">125. la sua pace</ref>:  e qui don Abbondio ritorna alla sorgente egoistica della sua ambascia: il quieto vivere, che gli era costato tanti anni di studio e di pazienza; la sua pace, ora sconvolta e calpestata.</note>
        <note xml:id="Trombatore_cap1-n126" type='comm' target="quarantana/cap1.xml#c1_14997" targetEnd="quarantana/cap1.xml#c1_14999"><ref rend="bold">126. toccare il petto</ref>:  questa era la riverenza d’uso. Ma se il Manzoni la dipinge così puntualmente, è forse perché egli vi esteriorizza l’interiore rimostranza di don Abbondio: «dire che gli ho fatte tante di quelle riverenze, che mi sono sbracciato a difenderlo».</note>
        <note xml:id="Trombatore_cap1-n127" type='comm' target="quarantana/cap1.xml#c1_15067" targetEnd="quarantana/cap1.xml#c1_15069"><ref rend="bold">127. tutti que' titoli</ref>:  ora sì che si abbandona in pieno a fare il fantastico. Ma questa volta non si tratta di uno sfogo salutare. Il veleno gli rimane in corpo.</note>
        <note xml:id="Trombatore_cap1-n128" type='comm' target="quarantana/cap1.xml#c1_15098" targetEnd="quarantana/cap1.xml#c1_15101"><ref rend="bold">128. in fondo del paesello</ref>:  quindi, buon per lui, non aveva dovuto attraversarlo. Ma a parte questa considerazione pratica, si avverta piùttosto come dall’ubicazione venga alla parrocchia quel senso di appartata solitudine, di cui don Abbondio ha ora tanto bisogno. E soprattutto non ci si lasci sfuggire questo primo cenno al paesello, un cenno così rapido, che potrebbe passare inosservato.</note>
        <note xml:id="Trombatore_cap1-n129" type='comm' target="quarantana/cap1.xml#c1_15114" targetEnd="quarantana/cap1.xml#c1_15116"><ref rend="bold">129. aprì, entrò, richiuse</ref>:  si intende facilmente che questi erano gli atti consueti d’ogni sera; ma lo scrittore ne sottolinea insieme la fretta e la diligenza come sintomi di quella paura, che ora spinge don Abbondio a rinchiudersi subito in casa, a rintanarvisi e a cercar subito il conforto di Perpetua.</note>
        <note xml:id="Trombatore_cap1-n130" type='comm' target="quarantana/cap1.xml#c1_15198" targetEnd="quarantana/cap1.xml#c1_15199"><ref rend="bold">130. l'età sinodale</ref>:  «cioè i quarant'anni prescritti dai sinodi diocesani perché una donna possa stare al servizio di sacerdoti» (Pistelli). Il sinodo diocesano è la riunione dei canonici e sacerdoti di una diocesi. In questo periodo, che serve di preparazione alla strategia psicologica del dialogo seguente, sono delineati i tratti essenziali di quella lunga convivenza e soprattutto dell’indole di Perpetua, la cui vita poetica non gode di vera autonomia ed è sempre strettamente legata a quella del suo padrone. Si può anzi dire che essa sia la «spalla» di don Abbondio, e che queste due figure formino una coppia analoga, per le sue interne interdipendenze, a quella di don Chisciotte e di Sancio Panza, avvertendo però che la parte di don Chisciotte è obbiettivamente assunta da Perpetua. Nel disegnare questa figuretta il Manzoni ebbe la mano cosi felice, che il nome stesso che egli le trovò fu presto usato come nome comune, e anche oggi esso designa genericamente la domestica di un prete.</note>
        <note xml:id="Trombatore_cap1-n131" type='comm' target="quarantana/cap1.xml#c1_15236" targetEnd="quarantana/cap1.xml#c1_15238"><ref rend="bold">131. mettendo sul tavolino</ref>:  all’agitazione di don Abbondio fa contrasto la flemma consueta dell’ignara Perpetua, che pertanto si allarmerà subito al primo vederlo in quell’aspetto.</note>
        <note xml:id="Trombatore_cap1-n132" type='comm' target="quarantana/cap1.xml#c1_15309" targetEnd="quarantana/cap1.xml#c1_15310"><ref rend="bold">132. Niente, niente</ref>:  la risposta, non calcolata, puramente istintiva, è però in cosi flagrante contraddizione col sùbito crollare di don Abbondio, che sembra fatta apposta per stuzzicare la legittima curiosità della domestica. In realtà egli è in preda all’imperioso, primordiale, incoercibile, vitale bisogno di sgravarsi di quel peso. Ma siccome deve vincere la riluttanza della paura, bisogna che il suo segreto egli se lo lasci strappare di bocca quasi malgrado ogni sua resistenza, e occorre inoltre che la rivelazione finale, una volta divenuta inevitabile, sia almeno suggellata da reiterati giuramenti di Perpetua, l’uno più solenne e più mendace dell’altro.</note>
        <note xml:id="Trombatore_cap1-n133" type='comm' target="quarantana/cap1.xml#c1_15360" targetEnd="quarantana/cap1.xml#c1_15362"><ref rend="bold">133. neppure a me</ref>:  Perpetua mette in campo quella sorta di diritto, che le viene ormai dall’essere per don Abbondio la sola persona di famiglia. E infatti, se di quel dispiacere egli dovesse farsene una malattia, chi, se non lei, veglierebbe sulla sua salute, o lo aiuterebbe a sollevarsi l’animo?</note>
        <note xml:id="Trombatore_cap1-n134" type='comm' target="quarantana/cap1.xml#c1_15402" targetEnd="quarantana/cap1.xml#c1_15405"><ref rend="bold">134. tenendolo poi in mano</ref>:  con questo atteggiamento di scherzo affettuoso Perpetua contrabbanda la superiorità che ora assume sul padrone.</note>
        <note xml:id="Trombatore_cap1-n135" type='comm' target="quarantana/cap1.xml#c1_15469" targetEnd="quarantana/cap1.xml#c1_15471"><ref rend="bold">135. con le mani</ref>:  la resistenza di don Abbondio ha irritato Perpetua, che ora cambia registro e assume una posa rivelatrice della sua avida e insolente curiosità. Quel che non ha potuto aver con le buone, sa di poterlo ottenere con le cattive.</note>
        <note xml:id="Trombatore_cap1-n136" type='comm' target="quarantana/cap1.xml#c1_15504" targetEnd="quarantana/cap1.xml#c1_15508"><ref rend="bold">136. La vita</ref>:  il lettore avverte facilmente le pause di silenzio che si allargano fra queste tre esclamazioni: un silenzio tragicomicamente carico del terrore, dell’accasciamento di don Abbondio, e dello stupore di Perpetua trasecolata.</note>
        <note xml:id="Trombatore_cap1-n137" type='comm' target="quarantana/cap1.xml#c1_15549" targetEnd="quarantana/cap1.xml#c1_15550"><ref rend="bold">137. da commovere</ref>:  Perpetua non ha alcuna diplomazia. La sua destrezza, le sue arti, sono grezze e spontanee. Perciò tocca disavvedutamente tasti falsi; e perciò è sincera anche quando, come ora, fa un poco l’attrice.</note>
        <note xml:id="Trombatore_cap1-n138" type='comm' target="quarantana/cap1.xml#c1_15619" targetEnd="quarantana/cap1.xml#c1_15621"><ref rend="bold">138. che non fiaterebbe</ref>:  eppure sapeva bene, e glielo aveva perfino rinfacciato, quanto fosse pronta a ciarlare con questo e con quello.</note>
        <note xml:id="Trombatore_cap1-n139" type='comm' target="quarantana/cap1.xml#c1_15631" targetEnd="quarantana/cap1.xml#c1_15633"><ref rend="bold">139. il miserabile caso</ref>:  «non so se vi abbia fatto impressione questa forma epica, come se avesse narrato l’eccidio di Troia. E veramente per don Abbondio era stata quella la sua Iliade, e quando racconta il fatto a Perpetua, lo dice poeticamente, come sta nella sua immaginazione esaltata» (De Sanctis).</note>
        <note xml:id="Trombatore_cap1-n140" type='comm' target="quarantana/cap1.xml#c1_15689" targetEnd="quarantana/cap1.xml#c1_15691"><ref rend="bold">140. Oh che birbone</ref>:  Perpetua non fa la fantastica. Queste imprecazioni esplodono diritte dal suo temperamento di popolana, che non ha peli sulla lingua; e le griderebbe ai quattro venti. E se osserva che là erano soli e nessuno li sentiva, lo fa per rassicurare don Abbondio, non già per alcun timore che abbia per se stessa.</note>
        <note xml:id="Trombatore_cap1-n141" type='comm' target="quarantana/cap1.xml#c1_15784" targetEnd="quarantana/cap1.xml#c1_15785"><ref rend="bold">141. un sant'uomo</ref>:  in questa prima menzione del cardinale Federigo Borromeo, il Manzoni ci prepara a conoscerne la figura mediante questa immagine, in cui parla la fama quasi leggendaria della sua giustizia, il senso di protezione che ne emanava: un’immagine disegnata dunque coi tratti grossolani, ma essenzialmente veri, che sono propri dell’agiografia popolaresca.</note>
        <note xml:id="Trombatore_cap1-n142" type='comm' target="quarantana/cap1.xml#c1_15834" targetEnd="quarantana/cap1.xml#c1_15836"><ref rend="bold">142. Son pareri codesti</ref>:  i pareri di Perpetua (frase divenuta proverbiale) sono l’elemento che più d’ogni altro evidenzia il reciproco rapporto di questa coppia, giacché da essi sprizza con subitanea comicità l’antinomia psicologica dei due personaggi. Di pareri, Perpetua ne possiede a bizzeffe. E trattandosi di un elemento cosi importante, si osservi come il Manzoni lo abbia preparato di lunga mano: «chi le darà un parere», «vorrei darle un buon parere», «che bei pareri mi sa dar costei», «io l’avrei bene il mio povero parere», e finalmente «il mio parere sarebbe». Ma non appena Perpetua l’ha potuto proferire, ecco che subito don Abbondio la rintuzza con una risposta che gli sembra trionfante, ma è soltanto stizzosa. In tal modo lo scrittore ha messo a fuoco i due temperamenti. E di quanto la scaltrezza di don Abbondio riesce circospetta, tortuosa, cautelosa, pusillanime, d’altrettanto quella di Perpetua risulta impulsiva, spontanea, diritta al suo scopo, espressione immediata del suo naturale buon senso di popolana. E fra i due, siccome il bersaglio polemico dello scrittore è don Abbondio, egli prende le parti di Perpetua; il che vuol dire che a questo personaggio il Manzoni ha affidato la funzione di far meglio risaltare la dabbenaggine del curato.</note>
        <note xml:id="Trombatore_cap1-n143" type='comm' target="quarantana/cap1.xml#c1_15842" targetEnd="quarantana/cap1.xml#c1_15844"><ref rend="bold">143. Quando mi fosse</ref>:  dal punto di vista di don Abbondio questo ragionamento non è errato. Prima che la lettera fosse arrivata fino al cardinale, e che questi avesse preso le necessarie misure, sarebbe passato del tempo. Il matrimonio invece andava celebrato subito la mattina dopo; e da quel momento don Abbondio sarebbe rimasto esposto alla vendetta di don Rodrigo. Il Manzoni però presenta questo calcolo come dettato da una ingigantita e perciò comica paura.</note>
        <note xml:id="Trombatore_cap1-n144" type='comm' target="quarantana/cap1.xml#c1_15856" targetEnd="quarantana/cap1.xml#c1_15858"><ref rend="bold">144. Eh! le schioppettate</ref>:  evidentemente, secondo l’autore, la realtà della situazione era quella che egli fa qui descrivere a Perpetua. Ed è perciò naturale, che la medesima impulsiva dirittura che l’aveva fatta inveire contro don Rodrigo, la volga ora a rimbrottare il padrone con le parole più sconvenienti e ridicole. Ma la comicità di don Abbondio non sarebbe cosi amena senza quel pizzico di umana e bonaria comprensione che vi sparge il Manzoni, il quale, per esempio, qui, pur limitandosi a un resoconto obbiettivo senza accompagnarlo d'alcun suo commento, ha messo tuttavia il lettore in grado di poter pensare che sì, è tutto vero, le schioppettate non si dànno via come confetti, i cani non mordono tutte le volte che abbaiano, e non bisogna mai esser tanto pronti a calar le brache; ma quelle facce però non le aveva viste Perpetua, le aveva viste don Abbondio. E chissà come le rivedeva nella sua guasta immaginazione.</note>
        <note xml:id="Trombatore_cap1-n145" type='comm' target="quarantana/cap1.xml#c1_15949" targetEnd="quarantana/cap1.xml#c1_15950"><ref rend="bold">145. codeste baggianate</ref>:  codesti discorsi da sciocca, degni di quella scriteriata che non sapeva come vanno le cose del mondo. Volendo redarguire l’instintiva volgarità di Perpetua, don Abbondio non trova nel suo vocabolario una parola più forte di questa. Qui, come sempre, egli si esprime con quella castigatezza, che è il naturale linguaggio del suo temperamento morigerato e soprattutto di quella umana bonomia che non lo abbandona mai, neanche quando in lui parla la dignità del suo ministero. Cosicché si può esser sicuri, che a codesta castigatezza egli non derogava neppure quando poteva «sfogare qualche volta il suo mal umore lungamente represso, e cavarsi anche lui la voglia d’essere un po’ fantastico, e di gridare a torto» (supra, 114) e che non diversamente si era espresso allorché, pur nello scombussolamento causatogli dall’ingiunzione dei bravi, aveva dato a don Rodrigo «tutti que’ titoli che non aveva mai udito applicargli da altri» (supra, 127).</note>
        <note xml:id="Trombatore_cap1-n146" type='comm' target="quarantana/cap1.xml#c1_16065"><ref rend="bold">146. lamentazioni</ref>:  come già parlando di sistema e di neutralità disarmata, anche qui l’uso di questa parola dotta introduce surrettiziamente un subdolo e caricaturale confronto fra don Abbondio e le cose più grandi di lui, fra i suoi meschini lamenti e le lamentazioni di Geremia.</note>
        <note xml:id="Trombatore_cap1-n147" type='comm' target="quarantana/cap1.xml#c1_16095" targetEnd="quarantana/cap1.xml#c1_16096"><ref rend="bold">147. e disparve</ref>:  l’ultimo episodio della commedia, che occupa tutto questo primo capitolo e che ha come protagonista don Abbondio, si chiude con la medesima implorazione, con la quale subito dopo la rivelazione del nome terribile esso si era aperto: «per amor del cielo!». E con questo verbo «disparve», il velario si chiude su un’inquadratura, dove si ripresenta il gusto scenografico del Manzoni. Ora, mentre il nostro curato trascorre la più amara notte della sua vita, soffermiamoci a riconsiderare questo proverbiale personaggio. L’apprensivo e commiserante ricorso di don Abbondio al proprio io si è fatto in questo episodio più frequente e più petulante che mai: «ci penserò io», «io ci penserò, io ci ho da pensare», «lo so anch’io che tocca a pensarci a me», «a un galantuomo par mio». È venuto cosi in piena luce quel fondo egoistico che già conoscevamo, e che, radicato com’è in un tenacissimo istinto di conservazione, costituisce insieme la sua carica vitale e il principio generatore di tutto il suo famoso sistema. Il benessere morale identificato col benessere materiale forma il sensibile asse del suo equilibrio interiore, cosicché, qualora esso subisca dall’esterno una diversa inclinazione, vorrà tornare con tutte le sue forze alla sua posizione naturale, come l’ago di una bussola impazzita cerca per sua natura il suo polo magnetico. E particolarmente in siffatti periodi di crisi il sistema è chiamato a dar prova della sua efficienza. In balla del suo ostinato, permaloso, indomito egoismo, don Abbondio è pronto a credersi collocato al centro dell’universo. I fidanzati che vogliono sposarsi, i signori che si incapricciano delle ragazze, e poi anche l’edificante conversione di un prepotente, e la guerra, e il passaggio dei lanzichenecchi, e financo la peste, tutto al mondo congiura contro di lui, tutto accade al solo fine di metterlo nei guai, di tormentare, di rovinare proprio lui, un uomo, un sacerdote tanto pacifico, che il cielo stesso dovrebbe essergliene in debito e vegliare alla sua tranquillità. Ma a salvarlo è sempre il suo egoistico, incorruttibile sistema, che quando sembra sul punto di sgretolarsi e di rovinargli addosso, proprio allora dimostra la sua solida capacità di resistenza; e appunto in virtù di esso, quasi munito di un magico talismano, don Abbondio passerà indenne attraverso tanti pericoli, e riemergerà alla luce, e tornerà alfine a crogiolarsi, vispo e giulivo, nel suo pacioso benessere. Il sistema avrà trionfato. Il cielo lo avrà premiato e benedetto.</note>
      </div>
    </body>
  </text>
</TEI>
