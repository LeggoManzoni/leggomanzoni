<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>

        <div xml:id="Bricchi_cap6">
            <note xml:id="Bricchi_cap6-n1" type="comm" target="quarantana/cap6.xml#c6_10001" targetEnd="quarantana/cap6.xml#c6_12175"><ref rend="bold">In che posso ubbidirla... del codice cappuccinesco</ref>:  Mentre il capitolo V si apre con l'arrivo di fra Cristoforo a casa di Lucia e il suo colloquio con le donne e Renzo, e si sposta quindi al palazzo di don Rodrigo, il capitolo VI comincia con il colloquio Rodrigo/Cristoforo, e prosegue con il ritorno del frate dai suoi protetti. Dunque la lunga sequenza ambientata nel palazzo del tiranno si colloca a cavallo tra due capitoli, al centro di una unità narrativa tutta dedicata al cappuccino, che parte dal fallimento del ricorso all'Azzecca-garbugli (III), e precede il tentativo del matrimonio a sorpresa (VII, VIII). Una schermaglia tra un frate cappuccino e un nobile è già stata descritta nel capitolo IV, dove si affrontavano il padre guardiano e il fratello dell'uomo ucciso da Cristoforo. Un'altra situazione che presenta punti di contatto con quella raccontata qui si presenterà nel capitolo XIX, dove sarà descritto il colloquio tra il conte zio (capo della casata cui appartiene don Rodrigo) e il padre provinciale dei cappuccini. Dopo avere parlato con don Rodrigo, il frate è protagonista di un secondo breve dialogo, questa volta con un servo del castello che promette il suo aiuto per la causa di Cristoforo. In questo modo, chiusa definitivamente una possibilità di sviluppo degli eventi (don Rodrigo non ha rinunciato a Lucia), si apre un'altra strada, e l'ingranaggio romanzesco può continuare a muoversi. Il servo del castello rappresenta anche la direzione positiva delle vicende, lo spiraglio di bene che, secondo la concezione manzoniana, si fa strada anche nelle situazioni più buie. Infatti, in questi primi capitoli gli eventi sono andati precipitando in negativo; ma non è mai accaduto che a una sconfitta dei promessi sposi non corrispondesse una possibilità di compensazione: dopo il matrimonio mancato Agnese ha proposto di interpellare l'Azzecca-garbugli; fallito quel tentativo fra Cristoforo ha affrontato don Rodrigo; all'esito negativo del colloquio segue un nuovo segnale di speranza. Il precipitare degli eventi non è dunque, nei Promessi sposi, una frana incontrollata, ma la momentanea vittoria del negativo in un universo dove il bene è sempre presente, e affiora a tratti per riaccendere la speranza.</note>
            <note xml:id="Bricchi_cap6-n2" type="comm" target="quarantana/cap6.xml#c6_12176" targetEnd="quarantana/cap6.xml#c6_14727"><ref rend="bold">Intanto nella casetta... di non dirgli nulla</ref>:  La seconda parte del capitolo ritorna allo scenario quotidiano del paese, che è il fondale dominante nella sezione iniziale del romanzo, e l'azione si distribuisce tra la casa di Lucia, quella di Tonio, l'osteria, ancora la casa di Lucia. Dopo l'idea di ricorrere all'Azzecca-garbugli, Agnese sfodera un altro parere (348), e propone un matrimonio clandestino, celebrato cioè in presenza del parroco ma senza la sua diretta collaborazione. Prosegue così il ritmo costante che caratterizza i capitoli iniziali del romanzo: una serie di tentativi, più o meno bizzarri, di cavarsi d'impaccio da parte dei protagonisti, cui segue una serie di fallimenti; ma nessun progetto si chiude negativamente senza che un altro subentri a sostituirlo, così che il moto della macchina romanzesca si mantiene uniforme, anche se il punto d 'arrivo coincide sempre col punto di partenza. Il piccolo teatro umano del paese mette in scena insomma un confuso affaccendarsi che, se visto a una certa distanza, si rivela assolutamente improduttivo. Questa continua dialettica tra esiti negativi, alla fine vincenti, ed esiti positivi che balenano e poi spariscono, si capovolgerà a partire dal capitolo XX: dopo il rapimento di Lucia gli ostacoli si intrecceranno ancora ai successi, ma sarà la soluzione positiva a prevalere sempre più spesso. In particolare la salvezza di Lucia non discenderà, alla fine, dalle manovre di piccolo cabotaggio dei personaggi popolari, ma dalla leggendaria conversione di un personaggio di grandiosa malvagità (capitolo XXI), dunque dal diretto intervento della grazia divina nelle vicende degli uomini.</note>
            <note xml:id="Bricchi_cap6-n3" type="comm" target="quarantana/cap6.xml#c6_10001" targetEnd="quarantana/cap6.xml#c6_10218"><ref rend="bold">In che posso ubbidirla... l'onore</ref>:  Nel Fermo e Lucia questo capitolo cominciava con un'analisi dei gesti e degli atteggiamenti delle persone in imbarazzo, e solo dopo un paio di pagine compariva la battuta d'esordio di don Rodrigo che qui apre la scena (In che posso ubbidirla?, 1). Non si tratta dell'unico esempio in cui il primo abbozzo presenta inizi di capitoli basati su preamboli o considerazioni generali, mentre i Promessi sposi tendono a potare questo tipo di divagazioni, e scelgono spesso di aprire un capitolo con le parole di un personaggio. Un altro caso di questo genere è la battuta di don Abbondio, assente nel Fermo e Lucia e introdotta nei Promessi sposi nell'incipit del capitolo VIII: Carneade! Chi era costui?). Tale procedimento è uno dei segnali più evidenti della rinuncia all'idea di un romanzo-saggio, dove largo spazio era riservato alle divagazioni della voce narrante, in favore di formule più vivaci e immediate. Fra Cristoforo, dapprima intimidito di fronte all'antagonista, inizia a parlare pungolato dall'arroganza dei modi di don Rodrigo. Ma riesce a temperare le frasi che gli si eran presentate alla mente (15). Così le parole del cappuccino ricordano quelle parole troppo espressive nella Ioro forma naturale, che alcuni […] pronunziano […] smozzicate, con qualche lettera mutata (IV, 559-62), alle quali lo stesso personaggio veniva paragonato da un suo confratello.</note>
            <note xml:id="Bricchi_cap6-n4" type="comm" target="quarantana/cap6.xml#c6_10219" targetEnd="quarantana/cap6.xml#c6_10886"><ref rend="bold">Lei mi parlerà... ch'io non son cavaliere</ref>:  L'eloquenza appassionata di fra Cristoforo si scontra con l'aperta provocazione di don Rodrigo. Il signorotto spagnolo adotta infatti la tattica di esasperare il frate, con allusioni e velate minacce: respinge con violenza l'appello alla coscienza e all'onore (25-26); accusa il cappuccino di essere una spia (47-51); allude a un interesse personale di fra Cristoforo per Lucia (76-77); offre beffardamente alla fanciulla la sua protezione (96-98). Fra Cristoforo a sua volta si sforza di non cedere alla trappola, che lo trascinerebbe in una contesa dannosa per i suoi protetti, e fonda le sue argomentazioni sul continuo appello alla giustizia divina, che chiederà conto agli uomini del loro operato terreno. La scena del dialogo tra don Rodrigo e fra Cristoforo ricorda un passo del romanzo di Horace Walpole The Castle of Otranto (Il castello di Otranto), pubblicato nel 1764, il primo romanzo «nero», o «gotico» della letteratura europea. Si tratta di un colloquio tra il protagonista Manfred, principe di Otranto, e il frate Jerome, che tenta di dissuadere il tirannico signore dal ripudiare la moglie e sposare, per ragioni dinastiche, una fanciulla già promessa sposa a suo figlio, morto in misteriose circostanze. Le analogie tra l'episodio manzoniano e quello di Walpole sono evidenti per quanto riguarda l'impianto generale del dialogo: un buon frate tenta di impedire a un tiranno crudele di tormentare una fanciulla, e gli argomenti addotti sono quelli della fede e dell'onore. Ma esistono anche passi dove la vicinanza tra i due testi autorizza a supporre un preciso ricordo di Manzoni. Per esempio una minacciosa apostrofe che don Rodrigo rivolge a fra Cristoforo (47-51) sembra riecheggiare questa battuta: «Padre – l’interruppe Manfred –, io porto alla vostra santa professione la reverenza dovuta, ma qui sono il sovrano, e non permetterò a nessun prete intrigante di interferire nei miei affari domestici».</note>
            <note xml:id="Bricchi_cap6-n5" type="comm" target="quarantana/cap6.xml#c6_10887" targetEnd="quarantana/cap6.xml#c6_11217"><ref rend="bold">A siffatta proposta... poltrone incapucciato</ref>:  Nella prima parte del dialogo il nome di Dio era legato alla giustizia, ma anche alla misericordia: fra Cristoforo ricordava a don Rodrigo l'inevitabile giudizio divino, ma per esortare il tiranno a prepararvisi con un gesto di bontà (69-73). L'indegna proposta di don Rodrigo di accogliere Lucia nel suo palazzo (96-98) agisce da spartiacque, e dà inizio a una seconda fase del colloquio: il Dio invocato dal frate non è più signore del perdono, ma della vendetta; è un Dio terribile, che ha abbandonato don Rodrigo (112) e si prepara a dirigere contro di lui la sua ira (120-21;130). Il discorso del padre Cristoforo si accende di retorica predicatoria (si noti la sequenza di tre periodi che si aprono tutti con lo stesso soggetto e tempo verbale: Voi avete creduto […]. Voi avete creduto […]. Voi avete disprezzato, 123-26); e si colora di echi biblici: Il cuore di Faraone era indurito (126-27) traduce letteralmente il libro dell'Esodo, dove si dice et induratum est cor Pharaonis. Anche l'atteggiamento psicologico del frate nei confronti di don Rodrigo cambia, perché mentre in un primo tempo Cristoforo aveva riconosciuto la potenza terrena del tiranno (la sua gloria, 58-59), alla fine prova per lui soltanto il disprezzo riservato a chi è maledetto da Dio.</note>
            <note xml:id="Bricchi_cap6-n6" type="comm" target="quarantana/cap6.xml#c6_10271" targetEnd="quarantana/cap6.xml#c6_11406"><ref rend="bold">Queste parole... il campo di battaglia</ref>:  Terza fase del colloquio: dopo le provocazioni di don Rodrigo e la difficile calma di fra Cristoforo, dopo l'esplosione di fra Cristoforo, ecco il furore di don Rodrigo. In questa pagina, dove il suo nome non compare mai, è sempre presente il fantasma di Renzo, e il lettore è spinto a ricordarsi di lui attraverso una ragnatela di riferimenti. Per le rigide leggi di gerarchia sociale che regolano il mondo seicentesco Renzo non può incontrarsi con don Rodrigo, ma soltanto fantasticare vendetta o perdono, rivolgendosi a lui col pensiero. Ma fra Cristoforo, proprio in virtù del suo stato religioso, costituisce un tramite tra il mondo dei poveri e quello dei potenti, e va al palazzo di don Rodrigo per difendere la causa di Renzo, per parlare a suo nome. Così la rabbia e l'indignazione del frate alla fine del colloquio sono le stesse di Renzo nel capitolo precedente, che fra Cristoforo aveva smorzato afferrandogli il braccio (102), come in questo capitolo don Rodrigo frena con un gesto simile il furore del frate (Afferrò rapidamente per aria quella mano minacciosa, 135). Analoga furia proverà quindi Renzo nel capitolo VII, e ancora una volta sarà il frate a imporgli la calma, con una frase che suggella l'identificazione tra i due (e tu, Renzo... oh! credi pure, ch'io so mettermi ne' tuoi panni, 49-50). Anche agli occhi di don Rodrigo il cappuccino si confonde con il vero rivale, Renzo. La violenza degli insulti del signorotto ristabilisce infatti la gerarchia sociale che l'abito religioso aveva solo temporaneamente annullato (villano temerario, 137; — Villano rincivilito! — proseguì don Rodrigo: — tu tratti da par tuo, 151-52), e Cristoforo viene respinto da un livello di parità col nobile spagnolo allo stato di villano, che condivide con Renzo. E i due rischiano la bastonatura, punizione riservata ai personaggi di rango inferiore, come precisa il conte Attilio nel capitolo V (il bastone non isporca le mani a nessuno, 313): don Rodrigo minaccia di bastonare il frate (152-54) come nel capitolo VII ordinerà al suo bravo Griso di bastonare Renzo (451-52). Anche le parole di don Rodrigo sottolineano la sovrapposizione tra i due personaggi: usa per il cappuccino l'aggettivo temerario (137), che ritornerà a proposito di Renzo nel capitolo VII (tanghero temerario, 450: il sostantivo tanghero verrà inoltre riferito ancora a padre Cristoforo dallo steso don Rodrigo nel capitolo XI, 17). Ma esiste un rapporto di sovrapposizione anche tra Renzo e don Rodrigo. I passi infuriati (159) di don Rodrigo dopo la partenza del frate sono gli stessi di Renzo dopo il secondo colloquio con don Abbondio (II, 377): «il bersaglio o il motore dei passi infuriati di Renzo è don Rodrigo mentre la furia di don Rodrigo riguarda padre Cristoforo, che è come dire Renzo» (Raimondi 1974). Questa fitta trama di rimandi interni dice prima di tutto che il vocabolario e le combinazioni lessicali impiegati da Manzoni hanno una estensione limitata, e le stesse parole, espressioni, soluzioni stilistiche si adattano nel romanzo a situazioni diverse, in base a un gioco combinatorio molto sapiente. Ma i continui parallelismi sono anche un segnale per il lettore, una chiave d'ingresso nel mondo manzoniano. Seguendo il filo della memoria interna i collegamenti tra diversi episodi e personaggi si moltiplicano, e questo permette una comprensione più profonda, meno schematica del testo.</note>
            <note xml:id="Bricchi_cap6-n7" type="comm" target="quarantana/cap6.xml#c6_11407" targetEnd="quarantana/cap6.xml#c6_12736"><ref rend="bold">Quando il frate... a tre giorni</ref>:  Il vecchio servitore di don Rodrigo è presentato con una brevissima biografia, che chiarisce le ragioni del suo comportamento: il desiderio di salvar l'anima mia (202-03). La sua storia è per molti aspetti parallela a quella di una vecchia serva dell'innominato, destinata a comparire nel capitolo XX, e titolare anch'essa di una breve digressione biografica. L'intervento diretto del narratore a conclusione dell'episodio (218-26) non commenta, ma pone una serie di quattro domande incatenate a due a due (la seconda si lega alla prima per la ripetizione della forma verbale «fare bene», 219; la quarta alla terza per la ripetizione della parola «eccezione», 222). Si tratta in effetti di domande retoriche, dove la risposta positiva è scontata, inevitabile. Dunque l'affermazione della voce narrante Noi non intendiamo di dar giudizi (225) è contraddetta non tanto dal fatto che un giudizio è implicito nella formulazione stessa della domanda, quanto perché tale giudizio non è solo quello del narratore, ma dell'intera collettività dei lettori che, a quelle domande, non possono che rispondere di sì. Compare qui per la prima volta, nelle parole di Renzo, il nome di Bortolo (270), cugino del protagonista che ha fatto fortuna lavorando la seta nel bergamasco. Il personaggio è destinato a un ruolo nel seguito del romanzo. Infatti accoglierà Renzo fuggito da Milano (capitolo XVII) e proprio presso di lui si trasferiranno, alla fine del libro, i promessi finalmente sposi, abituatisi, dopo tante peripezie, a riguardar come loro il paese dove andavano (XXXVIII, 476), ad applicare cioè il progetto qui enunciato da Renzo (tutto il mondo è paese, 268). Dunque il quadretto di vita coniugale tracciato dal protagonista non è che un'anticipazione dell'epilogo (ancora lontanissimo) del romanzo appena iniziato. Nel passaggio dalla ventisettana alla quarantana si notino alcuni interventi che rendono meno letteraria, più quotidiana la lingua, in armonia con i personaggi e l'ambiente popolare: ammanendo l...] il desinare diventa preparando il desinare (248-49); cuore e destrezza, quanto fa mestieri diventa cuore e destrezza, quanto bisogna (255-56); Lucia ristette diventa Lucia rimase lì (259); torre uno diventa prender uno (302), e lo stesso passaggio si verifica alla riga 350. Si noti anche che nell'espressione di Renzo gli è... (272) viene conservato il pronome pleonastico gli, mentre spesso, nel passaggio dalla ventisettana alla quarantana, forme analoghe lo lasciano cadere (è…). Il pronome pleonastico appartiene sia al dialetto milanese sia a quello fiorentino, ma la sua frequente eliminazione, o il mantenimento in casi, come questo, dove parla un personaggio popolare, spingono a credere che Manzoni sentisse il pronome pleonastico come un fatto dialettale, e tendesse per questo a limitarne l'uso (vedi nota a III, 173-267). Anche più oltre, nelle parole di Renzo, compare un pronome pleonastico: la locuzione L'è chiara, che l’intenderebbe ognuno (352) sostituisce quella lombarda L'è chiara come il sole della ventisettana, ma il pronome «la» viene conservato, cosi che la prima parte della frase continua a ricalcare fedelmente la locuzione milanese l'è ciara.</note>
            <note xml:id="Bricchi_cap6-n8" type="comm" target="quarantana/cap6.xml#c6_12233" targetEnd="quarantana/cap6.xml#c6_13424"><ref rend="bold">Agnese... partì in fretta</ref>:  Il matrimonio celebrato in presenza del parroco ma senza la sua collaborazione era, come chiarisce la voce narrante, una effettiva possibilità, cancellata soltanto all'inizio del nostro secolo per decreto del papa Pio X. Nel vario concerto dei pareri sul matrimonio clandestino la parola più fittamente usata è cosa (tredici volte nella seconda parte del capitolo). Nel lessico limitato dei personaggi popolari il termine assume facilmente la funzione di un provvidenziale passe-partout, ed è un segnale di povertà linguistica. Ma cosa compare spesso nel romanzo, anche in passi che appartengono alla voce narrante: per esempio, in questo stesso capitolo, nell'intervento diretto del narratore sul comportamento del vecchio servitore si dice che ascoltare dietro le porte cosa molto brutta (221). Dunque il termine più generico del vocabolario italiano interessa a Manzoni proprio per la sua ampiezza semantica, per la sua possibilità di significare tutto. Tocca infatti al contesto attribuire un valore specifico a cosa. Un esame delle occorrenze più significative del termine nel corso del romanzo (raccolte da Orelli 1990) mostra che cosa non compare in momenti di tensione stilistica allentata, come soluzione di ripiego, ma assume invece, in vari casi, il ruolo di termine chiave di una situazione. In particolare la parola è impiegata spesso in collegamento al matrimonio e ai suoi ostacoli (la «cosa» di cui parla il libro), e le viene allora attribuito un significato di grande importanza, addirittura solenne. Cosa sarà per esempio, nelle parole di don Rodrigo al suo bravo Griso, il rapimento di Lucia (purché la cosa riesca a buon fine, VII, 411-12); e, nel racconto di Lucia ad Agnese del capitolo XXVI, il voto pronunciato dalla fanciulla di rinunciare a Renzo (la pregò di non ridir la cosa ad anima vivente, 366-67; ora che la cosa è fatta, 414; E fargli [a Renzo] capir la cosa con buona grazia, 425-26). Proteo (315) era, nella mitologia greca, un dio marino capace di vaticinare il futuro, ma riluttante a farlo. Dunque, per sfuggire a coloro che richiedevano le sue profezie, ricorreva a continue trasformazioni. La similitudine proveniente dal mondo classico è impiegata dallo scrittore romantico con ironia, che deriva dalla sproporzione tra la solennità di un personaggio del mito e la mediocre realtà di parroci impauriti.</note>
            <note xml:id="Bricchi_cap6-n9" type="comm" target="quarantana/cap6.xml#c6_13425" targetEnd="quarantana/cap6.xml#c6_13692"><ref rend="bold">Le tribolazioni... all'ultimo boccone</ref>:  Nel gruppo dei capitoli V e VI il tempo è scandito dalla cerimonia del cibo: don Rodrigo e i suoi ospiti stanno banchettando all'arrivo del frate, che ha invece già desinato prima di avviarsi al palazzo (V, 124); contemporaneamente al colloquio, Lucia, nella sua casetta, sta preparando tristamente il desinare (VI, 248-49); infine Renzo entra in casa di Tonio al momento del pranzo. Come il banchetto di don Rodrigo ha consentito di tracciare un quadro di costume della nobiltà seicentesca, così la famiglia di Tonio compone un’immagine di interno popolare ricca di oggetti quotidiani (che hanno nomi tradotti dal dialetto milanese, come paiolo, 398, e matterello, 399). Si noti il contrasto tra l'ambiente interno della casa di Lucia, che non viene mai descritto (vedi nota generale a III, 1-120), e la ricchezza di particolari della casa di Tonio. Lo stesso contrasto è evidente nelle illustrazioni di Gonin: interni non caratterizzati, ma dominati dalle figure dei protagonisti, per la casa di Lucia; una scena fitta di oggetti, suppellettili e persone, che però non hanno spessore individuale, ma si mescolano allo sfondo, nell'immagine della casa di Tonio. La scena a casa di Tonio non presenta infatti personaggi di particolare risalto narrativo, e l'occhio può soffermarsi sull'ambiente senza che questo distragga l’attenzione da giochi psicologici essenziali nel romanzo. Il ricco epulone (417) è protagonista di una parabola evangelica (Luca, 16, 19-31), dove si narra dei suoi sontuosi banchetti, e di Lazzaro che si nutriva delle briciole che ne rimanevano.</note>
            <note xml:id="Bricchi_cap6-n10" type="comm" target="quarantana/cap6.xml#c6_13693" targetEnd="quarantana/cap6.xml#c6_14284"><ref rend="bold">Vi ringrazio... de' concerti presi</ref>:  La prima osteria del romanzo (altre ne seguiranno ai capitoli XIV, XVI, XX) non è descritta, ma definita con pochi tratti: l’assoluta libertà di parlare in pace e la solitudine, che contrastano con l'affollamento della casa di Tonio; la povertà del pasto, riflesso della carestia; l'epiteto luogo di delizie, 430, che mostra come i piaceri dell'osteria vadano ben al di là della qualità del cibo. La scena è tutta dialogata, con elementi dialettali e popolareschi: Birba chi manca (470) è espressione idiomatica milanese; pastocchia (491) ricalca il dialettale pastoccia. Si noti che l’espressione sempliciotto (472) riferita a Gervaso sostituisce il martorello della ventisettana, un lombardismo che «verrebbe da Martore per Martire soprannome antico de’ contadini, con la desinenza commiserativa ello, come si dice minchioncello» (Petrocchi 1902).</note>
            <note xml:id="Bricchi_cap6-n11" type="comm" target="quarantana/cap6.xml#c6_14285" targetEnd="quarantana/cap6.xml#c6_14727"><ref rend="bold">In questo tempo... di non dirgli nulla</ref>:  Il ritorno di fra Cristoforo è annunciato con una metonimia (sandali e tonaca, 542-43, per indicare la persona che li indossa), e accompagnato da una similitudine (rumore di sandali e tonaca è come quello di una vela battuta dal vento). Questa immagine può evocare scene di burrasca: «il vento può esser quello d’una tempesta» (Raimondi-Bottoni 1988), connesse col mancato successo della missione del frate; oppure frescura ristoratrice: «l’arrivo di padre Cristoforo [...] è un soffio d’aria fresca, una ventata di ristoratrice purezza» (Pampaloni 1988). Di fronte all’impeto dei passi del frate, l’impeto delle parole dei protagonisti si quieta, e l'attimo di silenzio che precede la sua apparizione corrisponde al passaggio tra il VI e il VII capitolo.</note>
            <note xml:id="Bricchi_cap6-n12" type="comm" target="quarantana/cap6.xml#c6_10252" targetEnd="quarantana/cap6.xml#c6_10259"><ref rend="bold">entrare a parte con me di questa cura</ref>:  condividere con me questa preoccupazione;</note>
            <note xml:id="Bricchi_cap6-n13" type="comm" target="quarantana/cap6.xml#c6_10291" targetEnd="quarantana/cap6.xml#c6_10292"><ref rend="bold">dargli luogo</ref>:  permettergli;</note>
            <note xml:id="Bricchi_cap6-n14" type="comm" target="quarantana/cap6.xml#c6_10301"><ref rend="bold">sofferenza</ref>:  sopportazione.</note>
            <note xml:id="Bricchi_cap6-n15" type="comm" target="quarantana/cap6.xml#c6_10581"><ref rend="bold">schiribizzo</ref>:  estro, desiderio.</note>
            <note xml:id="Bricchi_cap6-n16" type="comm" target="quarantana/cap6.xml#c6_10936"><ref rend="bold">postandosi</ref>:  assumendo la posizione.</note>
            <note xml:id="Bricchi_cap6-n17" type="comm" target="quarantana/cap6.xml#c6_11301" targetEnd="quarantana/cap6.xml#c6_11302"><ref rend="bold">nel forte</ref>:  nel bel mezzo;</note>
            <note xml:id="Bricchi_cap6-n18" type="comm" target="quarantana/cap6.xml#c6_11374"><ref rend="bold">impero</ref>:  comando.</note>
            <note xml:id="Bricchi_cap6-n19" type="comm" target="quarantana/cap6.xml#c6_11487"><ref rend="bold">famiglia</ref>:  insieme dei servitori;</note>
            <note xml:id="Bricchi_cap6-n20" type="comm" target="quarantana/cap6.xml#c6_11713"><ref rend="bold">andito</ref>:  passaggio;</note>
            <note xml:id="Bricchi_cap6-n21" type="comm" target="quarantana/cap6.xml#c6_11772"><ref rend="bold">sull'intesa</ref>:  in guardia.</note>
            <note xml:id="Bricchi_cap6-n22" type="comm" target="quarantana/cap6.xml#c6_11878"><ref rend="bold">rispondeva</ref>:  sbucava;</note>
            <note xml:id="Bricchi_cap6-n23" type="comm" target="quarantana/cap6.xml#c6_12018"><ref rend="bold">scesa</ref>:  discesa;</note>
            <note xml:id="Bricchi_cap6-n24" type="comm" target="quarantana/cap6.xml#c6_12052"><ref rend="bold">ristorativo</ref>:  sollievo, conforto;</note>
            <note xml:id="Bricchi_cap6-n25" type="comm" target="quarantana/cap6.xml#c6_12228"><ref rend="bold">accorata</ref>:  triste.</note>
            <note xml:id="Bricchi_cap6-n26" type="comm" target="quarantana/cap6.xml#c6_12568"><ref rend="bold">chiapparlo</ref>:  sorprenderlo.</note>
            <note xml:id="Bricchi_cap6-n27" type="comm" target="quarantana/cap6.xml#c6_12732" targetEnd="quarantana/cap6.xml#c6_12734"><ref rend="bold">in capo a</ref>:  nel giro di;</note>
            <note xml:id="Bricchi_cap6-n28" type="comm" target="quarantana/cap6.xml#c6_12780"><ref rend="bold">scansare</ref>:  evitare;</note>
            <note xml:id="Bricchi_cap6-n29" type="comm" target="quarantana/cap6.xml#c6_12803"><ref rend="bold">iscapolarsene</ref>:  liberarsene;</note>
            <note xml:id="Bricchi_cap6-n30" type="comm" target="quarantana/cap6.xml#c6_12813"><ref rend="bold">vaticinare</ref>:  emettere profezie.</note>
            <note xml:id="Bricchi_cap6-n31" type="comm" target="quarantana/cap6.xml#c6_13140"><ref rend="bold">scappata</ref>:  «Errore non grave e non preveduto» (Giorgini-Broglio);</note>
            <note xml:id="Bricchi_cap6-n32" type="comm" target="quarantana/cap6.xml#c6_13239"><ref rend="bold">conformità</ref>:  situazione;</note>
            <note xml:id="Bricchi_cap6-n33" type="comm" target="quarantana/cap6.xml#c6_13268"><ref rend="bold">balzellare</ref>:  saltellare, traballare;</note>
            <note xml:id="Bricchi_cap6-n34" type="comm" target="quarantana/cap6.xml#c6_13421"><ref rend="bold">intelligenza</ref>:  intesa, complicità;</note>
            <note xml:id="Bricchi_cap6-n35" type="comm" target="quarantana/cap6.xml#c6_13467"><ref rend="bold">giureconsulto</ref>:  esperto di leggi;</note>
            <note xml:id="Bricchi_cap6-n36" type="comm" target="quarantana/cap6.xml#c6_13469"><ref rend="bold">addirittura</ref>:  direttamente;</note>
            <note xml:id="Bricchi_cap6-n37" type="comm" target="quarantana/cap6.xml#c6_13503"><ref rend="bold">paiolo</ref>:  recipiente rotondo di rame con manico di ferro;</note>
            <note xml:id="Bricchi_cap6-n38" type="comm" target="quarantana/cap6.xml#c6_13510"><ref rend="bold">matterello</ref>:  legno ricurvo per girare la polenta;</note>
            <note xml:id="Bricchi_cap6-n39" type="comm" target="quarantana/cap6.xml#c6_13517" targetEnd="quarantana/cap6.xml#c6_13518"><ref rend="bold">gran saraceno</ref>:  grano scuro, un cercale meno nutriente del granoturco.</note>
            <note xml:id="Bricchi_cap6-n40" type="comm" target="quarantana/cap6.xml#c6_13615"><ref rend="bold">barattava</ref>:  scambiava;</note>
            <note xml:id="Bricchi_cap6-n41" type="comm" target="quarantana/cap6.xml#c6_13626"><ref rend="bold">tafferìa</ref>:  vassoio col fondo incavato;</note>
            <note xml:id="Bricchi_cap6-n42" type="comm" target="quarantana/cap6.xml#c6_13631"><ref rend="bold">apparecchiata</ref>:  pronta;</note>
            <note xml:id="Bricchi_cap6-n43" type="comm" target="quarantana/cap6.xml#c6_13653" targetEnd="quarantana/cap6.xml#c6_13654"><ref rend="bold">restar servito</ref>:  accomodarvi a mangiare con noi;</note>
            <note xml:id="Bricchi_cap6-n44" type="comm" target="quarantana/cap6.xml#c6_13668"><ref rend="bold">lascia</ref>:  tralascia, omette;</note>
            <note xml:id="Bricchi_cap6-n45" type="comm" target="quarantana/cap6.xml#c6_13683"><ref rend="bold">epulone</ref>:  mangione, dal latino epulae, banchetti;</note>
            <note xml:id="Bricchi_cap6-n46" type="comm" target="quarantana/cap6.xml#c6_13790"><ref rend="bold">divezzati</ref>:  allontanati;</note>
            <note xml:id="Bricchi_cap6-n47" type="comm" target="quarantana/cap6.xml#c6_13853"><ref rend="bold">lire</ref>:  monete da venti soldi, chiamate altrove berlinghe;</note>
            <note xml:id="Bricchi_cap6-n48" type="comm" target="quarantana/cap6.xml#c6_13858"><ref rend="bold">fitto</ref>:  affitto;</note>
            <note xml:id="Bricchi_cap6-n49" type="comm" target="quarantana/cap6.xml#c6_13953"><ref rend="bold">negozio</ref>:  affare.</note>
            <note xml:id="Bricchi_cap6-n50" type="comm" target="quarantana/cap6.xml#c6_14111" targetEnd="quarantana/cap6.xml#c6_14113"><ref rend="bold">Birba chi manca</ref>:  mascalzone chi manca all'impegno;</note>
            <note xml:id="Bricchi_cap6-n51" type="comm" target="quarantana/cap6.xml#c6_14240"><ref rend="bold">pastocchia</ref>:  bugia, spiegazione improvvisata;</note>
            <note xml:id="Bricchi_cap6-n52" type="comm" target="quarantana/cap6.xml#c6_14283"><ref rend="bold">concerti</ref>:  accordi.</note>
            <note xml:id="Bricchi_cap6-n53" type="comm" target="quarantana/cap6.xml#c6_14474"><ref rend="bold">imbrogliato</ref>:  impacciato, confuso;</note>
            <note xml:id="Bricchi_cap6-n54" type="comm" target="quarantana/cap6.xml#c6_14492"><ref rend="bold">incantarla</ref>:  distrarla, si dice «Di persona o cosa che esercita sopra altrui un'azione irresistibile e ne soggioga la volontà, come per opera di malia» (Giorgini-Broglio)</note>
            <note xml:id="Bricchi_cap6-n55" type="comm" target="quarantana/cap6.xml#c6_14671"><ref rend="bold">tuttavia</ref>:  ancora.</note>
          </div>
    </body>
  </text>
</TEI>
