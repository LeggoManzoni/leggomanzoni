<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Teresa Poggi Salani (2013)</title>
        <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="ML">Maria Levchenko</persName>
        </respStmt>
         <respStmt>
          <resp>Codifica</resp>
          <persName corresp="ER">Ersilia Russo</persName>
          </respStmt>
      </titleStmt>
      <editionStmt>
      <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi: Testo del 1840-1842, a cura di Teresa Poggi Salani</title>
          <editor>Poggi Salani, Teresa</editor>
          <pubPlace>Milano</pubPlace>
          <publisher>Centro Nazionale Studi Manzoniani</publisher>
          <date>2013</date>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p> 
    </encodingDesc>
  </teiHeader>
  <text>
    <body>
      <div xml:id="PoggiSalani_intro">
        <note xml:id="Poggi_Salani_intro-n1" type='comm' target="quarantana/intro.xml#intro_10001">
          <ref rend="bold">«L'Historia</ref>:  l’Introduzione si apre con un lungo passo presentato come citazione, sulla cui fonte il lettore ha notizie e considerazioni soltanto a partire dal § 8. L’avvio introduce dunque senza mediazioni in una scrittura chiaramente di tempi lontani e con caratteristiche inattese: dalla grafia antiquata (e contraddittoria), dove anche a prima vista nel risalto del corsivo si rileva subito l’eccesso delle maiuscole, a una generale complicatezza di lingua e di stile, con periodi infarciti di metafore prolungate, in una pletora di forme e vocaboli inusitati che si affastellano, a costruire un senso che, mentre si espande, si diluisce. Il procedimento scaltro di mettere senz’altro sotto gli occhi del lettore una lingua (e chiaramente una mentalità) d’altri tempi (qui falsificata), a contatto immediato con la lingua del romanzo - sfruttando quindi contrastivamente l’esperienza linguistico-stilistico-culturale che il lettore possiede - sarà ripreso poco dopo nel capitolo I (e poi altrove) offrendo in citazione, inframmezzati al testo della narrazione, passi dalle gride («squarci autentici», copiati con fedeltà sostanziale, e però con qualche modernizzazione: vedi cap. I, nota 42; un’altra breve falsificazione si ritrova in XXVIII 75: vedi ivi la nota 154). Il pezzo attribuito all'Anonimo, oltre la sua forma costruita con bravura convogliando elementi caratteristici da una lunga esperienza di letture secentesche fatta anche in funzione della stesura del romanzo, e dunque oltre l’effetto improvviso di zoom, per il lettore attento è anche premessa / annuncio di quanto accoglierà il romanzo che segue: non «Imprese de Prencipi e Potentati, e qualificati Personaggi», ma «gente meccaniche, e di piccol affare», il loro vivere tra «luttuose Traggedie» e «buontà angeliche», in un «angusto Teatro» (di una parte di Lombardia, sotto il dominio spagnolo). E inoltre preannuncio di un modo di procedere, come quello del tacere, a volte, nomi di persone e di luoghi; o si pensi anche al filo, per ora segreto, che lega accidenti, la parola sbarazzina su cui il passo si interrompe, col discorso di don Ferrante («“In rerum natura,” diceva, “non ci son che due generi di cose: sostanze e accidenti; e se io provo che il contagio non può esser né l’uno né l’altro, avrò provato che non esiste [...] ”»: XXXVII 49: dopo di che muore di peste). Dunque, fin dalle prime parole, anche il pezzo dell’Anonimo è davvero un’introduzione al romanzo, però insieme si deve riconoscere che «l’opera di M. non comincia con l’attacco musicale del primo capitolo [...], ma con l'Introduzione. Teatro di illusionismi e di contorsioni della parola, il linguaggio parodiato dell'Anonimo è metafora di un mondo che aggredisce subito il lettore con i connotati dell’estraneità e dell'impostura’» (Brogi, L’Anonimo e la cornice narrativa, p. 189). L’espediente dell’Anonimo, di fronte a cui si pone come diversa persona chi ora scrive o trascrive (e già il sottotitolo del romanzo gioca sull’ambiguità, se in Q questa «storia», oltre che «scoperta e rifatta», si dichiara anche «riveduta dall’autore»), duplica la figura di lui - come è stato unanimemente osservato - e consentirà lungo il romanzo l’articolarsi intelligente e garbato di una sorta di dialogo, che stimola il lettore, e un gioco intermittente di rinvìi e di spartizione delle responsabilità che anima il testo. Oltre il silenzio su quei nomi propri che piace a M. di lasciare nel vago («Tale è la descrizione che l’anonimo fa del luogo: del nome, nulla», XX 5; «il casato, al solito, nella penna dell’anonimo», XXV 23), l’Anonimo a volte sarà citato, anche in modo inatteso, come testimone attendibile dei fatti o depositario di opinioni condivisibili o, viceversa, criticabili, a volte invece per attribuirgli magari, tirandosi discretamente in disparte, proprio quelle idee o quei modi di sentire che stanno particolarmente a cuore all’autore M. (quando addirittura non si scopra il possibile diretto rapporto dell’Anonimo coi personaggi del romanzo: vedi XV 55; XXXVII 11). L’invenzione di un antecedente immaginario era in sé tutt’altro che nuova, aveva anzi una lunga tradizione, in modo particolare nella letteratura cavalleresca non soltanto italiana, ed era stato ripreso anche in vari altri ambiti (documentazione in Farnetti, Il manoscritto ritrovato), tra gli altri recentemente da Walter Scott (riscontri tra la lettera di dedica di Ivanhoe e la Prima introduzione a FL in De Angelis, Qualcosa su Manzoni, pp. 86-92), inoltre in Italia anche da Alessandro Verri nelle Avventure di Saffo poetessa di Mitilene (1782) e da Vincenzo Cuoco nel Platone in Italia (1804-1806), mentre il gioco del manoscritto ritrovato aveva segnato lo ‘stile’ del Conciliatore (1818-1819). Ma il modo di M. di rifarsi via via nel corso del libro al suo Anonimo per certi aspetti suscita in particolare il ricordo, a un tempo, dei rinvii a Turpino nell'Orlando furioso e di quelli, più articolati, a un manoscritto arabo nel Don Chisciotte (chiamato in causa già da D’Ovidio, Manzoni e Cervantes, pp. 83-86, dove tra l’altro si registra anche la dicitura «la historia, émula del tempo [...]»). D’altra parte anche «quel non-voler-dire-il-nome è un topos letterario di tradizione romanzesca» (Meier-Brügger Fermo e Lucia e I Promessi Sposi, p. 121, dove si rinvia ancora alla «prima frase del Don Quijote: “En un lugar de la Mancha, de cuyo nombre no quiero acordarme, [...]”»). M. tuttavia innova anzitutto in modo sostanziale introducendo addirittura al suo romanzo con l’avvio di una trascrizione del manoscritto ‘ritrovato’ («ci mette proprio sottocchio il principio del proemio del suo Turpino»: Morandi, Le correzioni, p. 302), impegnandosi quindi in una scrittura radicalmente fuori da una norma culturale contemporanea (che lo inserisce tra l’altro in modo originale nella tradizione, pur esistente da lungo tempo, delle falsificazioni letterarie). Inoltre «le introduzioni manzoniane [da FL in poi] colpiscono per la discreta ma ferma responsabilizzazione dell’io narrante nei confronti del lettore, e per lo sforzo di focalizzazione che viene operato nei riguardi della fonte presunta. Quello che l’autore ricerca attraverso la finzione del manoscritto ritrovato è una chiave di lettura da proporre ai destinatari: non un apparato scenografico, dunque, ma un’ottica funzionale al messaggio dell’opera» (Barenghi, Diciture, pp. 17-18; cfr. anche Pautasso, Come si inizia un romanzo). Il pezzo attribuito all’Anonimo, prima di arrivare alla versione definitiva che qui leggiamo, è passato attraverso una complessa rielaborazione, pur mantenendo in linea generale rimpianto che aveva già nella Prima introduzione a FL (dove la mimesi riguardava la sostanza dell'espressione e quasi non intaccava la veste grafico-linguistica); ha subito infatti attraverso le redazioni successive (Seconda introduzione a FL, Introduzione a V; vedi anche Tutte le opere, II, II, pp. 713-15) mutamenti anche nei dettagli della sostanza testuale e ha accolto e poi accentuato particolarità grafiche e fonomorfologiche, complicatezze sintattiche e figure, vistosità lessicali (pur non ignorando invece sveltimenti), mentre quasi non ha avuto ritocchi dopo V (vedi Bonora, Su una fonte, pp. 109-12; Covino, G. e M. Leopardi falsari trecenteschi, II, pp. 217-23; Serianni, Presentazione, ivi, p. IX). Sul piano grafico si osservi: si ha u per v all’interno di parola (ma non sempre: vedi per esempio nuovo al § 1), si hanno grafie latineggianti con h all’iniziale e -ti- o -tti- per -zi- (come in notitia al § 3 e in Attimi al § 2), si ha j in finale dei plurali di nomi in -io (come in temerarij § 5, ma anche in Personaggi del § 2 e simili) e in sij (due volte al § 7), inoltre in sijno (§ 6), si scrive intermezi al § 4 diversamente da rozzo al § 7. Alcune consonanti doppie inattese intendono riprodurre con l'ipercorrettismo l’incertezza settentrionale su questo piano, in giusto accordo col sottotitolo del romanzo «Storia milanese del secolo XVII» (in particolare per locché era d’uso al Nord ancora nell’Ottocento; ma vedi qui sotto per definire, attestato in diverse regioni); anche forme come trapontando (§ 2) e buontà (§ 4), con dittongo irrazionale, intendono qualificarsi come non toscane (cfr. puoiché e la duplice comparsa di puoco o, ancora, puoi e puoco in citazioni da Tadino, Raguaglio - su cui vedi cap. xi, nota 119 - rispettivamente in xxxi 52 e nella nota 6 del cap. XXXVII, ma forme di questo genere si leggono anche in altre stampe milanesi secenteche; sulla grafia di romanzi e novelle settentrionali del Seicento vedi Mura Porcu, Problemi di grafia). È indubbio che lo spunto d’avvio - oltre alcuni possibili singoli riecheggiamenti testuali - per la stesura dell’abilissima imitazione che, si badi, si apre per l’appunto con la definizione della storia, sia venuto a M., come ben vide Belloni, dalla lettura dell’opera di Agostino Mascardi, Dell’arte historica (1636), famosa ai suoi tempi (ebbe altre quattro edizioni nello stesso Seicento; M. ne possedeva la prima edizione: Pestoni, Raccolte, p. 122), ponderoso volume tutto dedicato a definire l’oggetto, i modi, le regole del fare storia. L’opera inizia proprio trattando le «Diffinitioni dell’historia rifiutate» e formulando poi una sua definizione (ma la ricerca di una «diffinitione» e del «diffinire» è ritornante nel libro); a p. 7 si legge: «Quando dunque nomino in questi fogli l’historia, intendo popolarmente, e senza metafisica, quel racconto, che far si suole degli accidenti che occorrono, e si conserva ne’ libri [...]. Tanto che l’arte historica ha per suo fine l’insegnare a tessere convenientemente il racconto degli accidenti humani più memorabili». M. parte dunque di qui per far dire poi al suo Anonimo, con uno stile più figurato e più teso ad amplificare di quello di Mascardi, una tesi che (briosamente) è il rovescio di quello che di lui abbiamo appena letto (la storia deve raccontare gli «accidenti humani più memorabili»). Si potrà anche prendere in considerazione che il proemio della Vita di Federigo Borromeo di Biagio Guenzati (vedi cap. XXII, nota 30, verso la fine), che molto probabilmente M. vide, comincia così: «L’Istoria, ella è lo specchio per cui gli eroi, dopo avere illustrato il mondo nello scorrere l’eclittica della vita, ne riflettono nelle tenebre della posterità i loro splendori». Naturalmente il tono stilistico del passo nasce comunque da una variegata e distesa, libera, memorizzazione, dall’assorbimento di un ‘tipo’ costruito attraverso le tante letture e compulsazioni secentesche, di cui varie lombarde, sicché forse servirà anche ricordare la prima postilla del Tommaseo all’Introduzione di V: «E il secentismo proprio dei Milanesi: osservazione fattami da Manzoni» (Tommaseo, Postille, p. 23). Tra le altre fonti ipotizzate dagli studiosi ricordiamo Getto, Echi di un romanzo barocco, in particolare pp. 50-54, che segnala l'Historia del Cavalier Perduto (1644) del vicentino Pace Pasini; Bonora, Su una fonte, che pensa al Raguaglio di Tadino; Raimondi, La radice quadrata, pp. 148-54, che costruisce una linea che dal Mascardi va all'Achillini (su cui vedi cap. xxvm, nota 140) e alle rime di Giovanni Ciampoli (1589-1643). Ma, a proposito del fatto che già la scrittura dell’Anonimo si configuri qui come una premessa / annuncio del romanzo che segue, si dovrà anche riconoscere che «se l’Anonimo ha deciso di raccontare una ‘storia’ che non è la ‘Storia’, per quanto egli motivi la scelta in termini che vogliono sembrare ovvi e omogenei col gusto del mondo da cui emerge, la sua tavola di valori rimanda a un’altra epoca. Un sottile anacronismo attraversa così le sue parole [...]» (Raimondi, La radice quadrata, p. 155 ; e vedi ivi le pagine seguenti per il filo che lega l’introduzione al romanzo e il discorso di don Ferrante in FL IV, in 40-60).</note>
        <note xml:id="Poggi_Salani_intro-n2" type='comm' target="quarantana/intro.xml#intro_10005">
          <ref rend="bold">deffinire</ref>:  forma antiquata (benché se ne trovino attestazioni fino all’Ottocento, anche nella forma diffinire); vedi anche nella nota 1. Si badi che M. reca anche diffinisce copiando puntualmente da una grida del 1583 che cita in 114 (mentre il suo uso personale nel romanzo è per definire).</note>
        <note xml:id="Poggi_Salani_intro-n3" type='comm' target="quarantana/intro.xml#intro_10013" targetEnd="quarantana/intro.xml#intro_10022">
          <ref rend="bold">togliendoli di mano... anzi già fatti cadaueri</ref>:  cioè, fuor di figura, la storia fa rivivere anni passati che il tempo ha fatto scomparire. Bonora sottolinea «certo gusto del macabro che è tipico dello stile secentesco». E interessante la citazione di Belloni dal già nominato Mascardi: l’«historia [... ] riserba all’immortalità della gloria le prodezze degli huomini, anzi de’ popoli valorosi; le quali per altro, dentro all’angusto giro d’una brevissima vita imprigionate, rimaner dovevano co’ cadaveri sepellite» (ed. 1636, p. 96).</note>
        <note xml:id="Poggi_Salani_intro-n4" type='comm' target="quarantana/intro.xml#intro_10027" targetEnd="quarantana/intro.xml#intro_10037">
          <ref rend="bold">li passa in rassegna, e li schiera di nuovo in battaglia</ref>:  prosegue la metafora iniziale della storia come «guerra illustre contro il Tempo»: che, nientemeno, «schiera di nuovo in battaglia» anni «già fatti cadaueri».</note>
        <note xml:id="Poggi_Salani_intro-n5" type='comm' target="quarantana/intro.xml#intro_10038" targetEnd="quarantana/intro.xml#intro_10092">
          <ref rend="bold">Ma gl'illustri Campioni... Attioni gloriose</ref>:  si intenda: gli storici, ossia i Campioni che in questo combattimento (Arringo) si conquistano la gloria, rapiscono al tempo soltanto quanto risulta di maggiore spicco, rendendo imperiture (imbalsamando) le imprese di principi e di stati e di personaggi di rango elevato, descrivendo con acutissimo ingegno il prezioso procedere delle loro azioni gloriose, a perpetua memoria. Si badi che l’uso di imbalsamando si ricollega all’immagine, che precede, dei «cadaueri»; in proposito Belloni cita un passo dai Ragguagli di Parnaso di Traiano Boccalini (su cui vedi XXVII 52): «il finissimo inchiostro, [... ] dalle penne de i letterati scrittori vertuosamente disteso nelle carte, serve per imbalsamar, e render odoriferi i cadaveri de i vertuosi» (nell’edizione di Venezia, 1612-1613, 1, p. 6). Quanto all’uso di trapontando (per la forma vedi in fine alla nota 1), lo stesso Belloni osserva che «qui si ha uno di quei solecismi (sgrammaticature), di cui M. parla in appresso [§ 9: «grammatica arbitraria»; § io «solecismi pedestri»]», dato che il complemento oggetto qui sono «i fili» e non, poniamo, un tessuto. Il verbo segna l’inizio di una metafora che si continua con l'ago finissimo, i fili d'oro e di seta, il ricamo. L’accostamento metaforico di Palme con Allori è ricorrente in letteratura (ed è presente anche in Tadino, Raguaglio, nella dedica). Nel segmento solo che le sole spoglie, dove solo che vale ‘soltanto’, sole è gioco etimologico aggiunto in Q ed è l’unico ritocco di sostanza che il testo subisce dopo V.</note>
        <note xml:id="Poggi_Salani_intro-n6" type='comm' target="quarantana/intro.xml#intro_10112">
          <ref rend="bold">maneggj</ref>:  ‘pratiche’.</note>
        <note xml:id="Poggi_Salani_intro-n7" type='comm' target="quarantana/intro.xml#intro_10117" targetEnd="quarantana/intro.xml#intro_10118">
          <ref rend="bold">bellici Oricalchi</ref>:  propriamente ‘trombe di guerra’ (di oricalco ‘ottone’), quindi ‘imprese militari’; «“il rimbombo de’ bellici Oricalchi” è un endecasillabo tutto frastuono» (Bonora, Su una fonte, p. 118) o, come scrive Angelini, che pare «uscito dai poemi cavallereschi».</note>
        <note xml:id="Poggi_Salani_intro-n8" type='comm' target="quarantana/intro.xml#intro_10129">
          <ref rend="bold">capitorno</ref>:  ‘capitarono’. Forma di terza plurale del passato remoto della prima coniugazione che le scritture del Seicento ancora attestano (vedi in citazioni da Tadino XXXI 11 e XXXII 57).</note>
        <note xml:id="Poggi_Salani_intro-n9" type='comm' target="quarantana/intro.xml#intro_10131" targetEnd="quarantana/intro.xml#intro_10136">
          <ref rend="bold">gente meccaniche, e di piccol affare,</ref>:  ‘persone dedite a lavori manuali e di bassa condizione sociale’. Gente, come mostra l’accordo dell’aggettivo, è plurale (arcaico).</note>
        <note xml:id="Poggi_Salani_intro-n10" type='comm' target="quarantana/intro.xml#intro_10137" targetEnd="quarantana/intro.xml#intro_10141">
          <ref rend="bold">mi accingo di lasciarne memoria</ref>:  uso insolito della preposizione di in luogo di a: altro dato da mettere nel conto di quelle che M. tra poco giudicherà sgrammaticature, come sopra si diceva nella nota 5.</note>
        <note xml:id="Poggi_Salani_intro-n11" type='comm' target="quarantana/intro.xml#intro_10148" targetEnd="quarantana/intro.xml#intro_10150">
          <ref rend="bold">schietta e genuinamente</ref>:  si tratta di una coppia di avverbi in -mente, dove la terminazione del secondo funziona anche per il primo. Il costrutto, presente - benché raro - in italiano fin dalle origini, divenuto più frequente nel Quattrocento, ebbe discreta fortuna cinque-secentesca anche per influsso dello spagnolo (Migliorini, Coppie avverbiali; Beccarla., Spagnolo e Spagnoli, pp. 15-17 e 45-46; Patota, -mente). Come scrive Pistelli, «qui è un’“eleganza spagnola” [§ 9]». Il gradimento dell’impiego da parte di M., che doveva aver notato la frequenza del tipo nelle sue letture secentesche, è mostrato anche da una correzione d’autore nel primo tomo della Copia per la censura («schietta e distintamente»: Tutte le opere, II, II, p. 713).</note>
        <note xml:id="Poggi_Salani_intro-n12" type='comm' target="quarantana/intro.xml#intro_10160" targetEnd="quarantana/intro.xml#intro_10162">
          <ref rend="bold">in angusto Teatro</ref>:  dall’immagine del teatro prende l’avvio un’altra metafora, con «Traggedie», «Scene» e «intermezi» (vedi anche al § 6: «Scena del Mondo») : si prefigura un racconto - «ouuero sia Relatione» - con trame diverse a contrasto, di orrori e supreme virtù, che vanno addirittura da «operationi diaboliche» a «buontà angeliche».</note>
        <note xml:id="Poggi_Salani_intro-n13" type='comm' target="quarantana/intro.xml#intro_10188">
          <ref rend="bold">climi</ref>:  ‘regioni’.</note>
        <note xml:id="Poggi_Salani_intro-n14" type='comm' target="quarantana/intro.xml#intro_10191">
          <ref rend="bold">l'amparo</ref>:  ‘protezione’; attinto allo spagnolo amparo, è vocabolo attestato nel Seicento, in particolare nelle gride milanesi (Beccaria, Spagnolo e Spagnoli, pp. 44-45).</note>
        <note xml:id="Poggi_Salani_intro-n15" type='comm' target="quarantana/intro.xml#intro_10193" targetEnd="quarantana/intro.xml#intro_10194">
          <ref rend="bold">Re Cattolico</ref>:  Filippo IV, re di Spagna dal 1621 al 1665. Per l’attributo di Re cattolico per i sovrani di Spagna vedi cap. XXVII, nota 104, in fine.</note>
        <note xml:id="Poggi_Salani_intro-n16" type='comm' target="quarantana/intro.xml#intro_10197" targetEnd="quarantana/intro.xml#intro_10203">
          <ref rend="bold">che è quel Sole che mai tramonta</ref>:  la nuova metafora allude al fatto che la Spagna aveva anche i possedimenti «de las Indias Orientales y Occidentales» (vedi cap. v, nota 107). La frase riprende il vanto dell’imperatore Carlo V che sulle sue terre non tramontasse mai il sole. Dal Sole che mai tramonta nasce l’idea parallela della Luna giamai calante.</note>
        <note xml:id="Poggi_Salani_intro-n17" type='comm' target="quarantana/intro.xml#intro_10217" targetEnd="quarantana/intro.xml#intro_10228">
          <ref rend="bold">l'Heroe di nobil Prosapia... le sue parti</ref>:  il personaggio di nobile stirpe che temporaneamente (pro tempore) ne fa le veci in Milano (come luna che riceve la luce dal sole e che mai tramonti) è il governatore don Gonzalo Fernàndez de Cordoba (vedi cap. 1, nota 66), che si ritroverà più volte nel romanzo. Quanto al non calar mai di quella luna, De Michelis nota che il complimento è «doppiamente goffo perché subito smentito: “giamai calante” sì, ma “pro tempore”».</note>
        <note xml:id="Poggi_Salani_intro-n18" type='comm' target="quarantana/intro.xml#intro_10230">
          <ref rend="bold">gl'Amplissimi</ref>:  ‘grandissimi’. Prosegue la metafora astronomica: dopo il sole e la luna (e, prima ancora, i climi), si passa alle stelle fisse, ai pianeti, al cielo. Si tenga presente che i pianeti erano detti «erranti» in quanto non dotati di una posizione fissa nella sfera celeste, a differenza delle stelle, dette appunto «fisse». Come è stato osservato da più parti, i senatori sono paragonati alle stelle fisse perché nominati a vita e inamovibili, a differenza dei magistrati, paragonati quindi agli «erranti Pianeti». «E il pezzo adulatorio, di prammatica in ogni prefazione secentesca. Il re di Spagna è il sole, [...]: tutto un cielo di lumi» (Guerri). Segue un’antitesi Cielo / inferno.</note>
        <note xml:id="Poggi_Salani_intro-n19" type='comm' target="quarantana/intro.xml#intro_10254" targetEnd="quarantana/intro.xml#intro_16054">
          <ref rend="bold">altra causale... resistere a tanti Heroi</ref>:  in sintesi: ‘non si può trovare per questo mutamento causa diversa dall’intervento del diavolo’. Con arte e fattura diabolica si riprende il tema delle operationi diaboliche del § 4: nei capitoli sulla peste in effetti si troverà anche l’orma del demonio: cfr. xxxi 56: «arti venefiche, operazioni diaboliche, gente congiurata a sparger la peste [...]». Se non se ‘se non’; attesoché ‘dato che’.</note>
        <note xml:id="Poggi_Salani_intro-n20" type='comm' target="quarantana/intro.xml#intro_10298" targetEnd="quarantana/intro.xml#intro_10311">
          <ref rend="bold">con occhij d'Argo... per li pubblici emolumenti</ref>:  Argo dai cento occhi e Briareo dalle cento mani sono mostri della mitologia greco-latina. Fuor di figura, il senso è: ‘con un impegno sovrumano si adoperano (si vanno trescando) per il profitto pubblico’; se non che per li pubblici emolumenti (con l’uso arcaico dell’articolo i, che compare poi anche subito sotto) è usato in modo volutamente ambiguo, con allusione agli eccessi del fiscalismo spagnolo (vedi in particolare XII 3: «insopportabili gravezze, imposte con una cupidigia e con un’insensatezza del pari sterminate»). Per il riferimento mitologico vedi il rinvio di Nigro, 1827 a Lorenzo Ghirardelli, Il memorando contagio seguito in Bergamo Vanno 1630 (che è stato una delle fonti di M. sul tema della carestia e della peste; vedi cap. xvii, nota 91), dove di un funzionario che non fu colpito dalla peste si dice che «preservato vigoroso, e robusto con intrepidezza essemplare invigorito al Publico governo della Città divenuto Argo nel prevedere, &amp; Briareo nel provedere non tralasciò mai di operare, &amp; di commandare» (p. 263 dell’edizione originale 1681). Il richiamo congiunto ad Argo e Briareo circolava comunque nella letteratura barocca.</note>
        <note xml:id="Poggi_Salani_intro-n21" type='comm' target="quarantana/intro.xml#intro_10312" targetEnd="quarantana/intro.xml#intro_10313">
          <ref rend="bold">Per locchè</ref>:  ‘per la qual cosa’. Per la forma vedi nella nota 1.</note>
        <note xml:id="Poggi_Salani_intro-n22" type='comm' target="quarantana/intro.xml#intro_10314" targetEnd="quarantana/intro.xml#intro_10316">
          <ref rend="bold">descriuendo questo Racconto</ref>:  accostamento insolito e improprio tra verbo e sostantivo che ne dipende.</note>
        <note xml:id="Poggi_Salani_intro-n23" type='comm' target="quarantana/intro.xml#intro_10322" targetEnd="quarantana/intro.xml#intro_10323">
          <ref rend="bold">verde staggione</ref>:  ‘gioventù’; è espressione di uso tradizionalmente poetico. Tratto arcaico è anche l’assenza dell’articolo davanti al possessivo.</note>
        <note xml:id="Poggi_Salani_intro-n24" type='comm' target="quarantana/intro.xml#intro_10342" targetEnd="quarantana/intro.xml#intro_10346">
          <ref rend="bold">con rendersi tributarij delle Parche</ref>:  ‘sudditi delle Parche’, quindi ‘essendo morti’ (le Parche nella mitologia latina sono dee che presiedono alla vita e alla morte di ognuno).</note>
        <note xml:id="Poggi_Salani_intro-n25" type='comm' target="quarantana/intro.xml#intro_10358">
          <ref rend="bold">parentela</ref>:  ‘cognome’.</note>
        <note xml:id="Poggi_Salani_intro-n26" type='comm' target="quarantana/intro.xml#intro_10361">
          <ref rend="bold">medemo</ref>:  variante antica di medesimo.</note>
        <note xml:id="Poggi_Salani_intro-n27" type='comm' target="quarantana/intro.xml#intro_10370">
          <ref rend="bold">generaliter</ref>:  ‘in generale’, cioè senza puntuali specificazioni.</note>
        <note xml:id="Poggi_Salani_intro-n28" type='comm' target="quarantana/intro.xml#intro_10380">
          <ref rend="bold">defformità</ref>:  ‘deformità, difetto’.</note>
        <note xml:id="Poggi_Salani_intro-n29" type='comm' target="quarantana/intro.xml#intro_10371" targetEnd="quarantana/intro.xml#intro_10429">
          <ref rend="bold">Ne alcuno dirà... puri purissimi accidenti...</ref>:  si argomenta che il tacere nomi di persone e di luoghi non è manchevolezza del racconto, perché chi conosce la filosofia (aristotelica) sa che i nomi non toccano la sostanza delle cose, ma sono solo accidentalmente connessi con essa puri purissimi accidenti). Il ragionamento dell’Anonimo, che sa tanto di ipercautela, piace però a M., che nel romanzo, per ben altri motivi, «tacerà li [... ] nomi». Ma l'interruzione della ‘copiatura’ proprio sulla parola accidenti - per di più, come subito si dichiara, «nel travaglio del decifrare uno scarabocchio» che veniva subito dopo - è palesemente faceta, ed è concorde chiusura del pezzo dell’Anonimo in tutte le introduzioni da FL in poi (salvo l’uso del singolare accidente nella Prima). Visto che l’opera nominata del Mascardi è sicuramente all’origine (con altro) di questa pagina ‘secentesca’, si potrà forse annotare anche che il vocabolo accidente, che ovviamente nel senso di ‘caso, avvenimento’ era allora nell’uso, appare però con certa frequenza nella scrittura del Mascardi (libro peraltro di lettura pesante anche perché infarcito di erudizione e di citazioni dotte) : si segnala - oltre la citazione fatta nella nota I, dove in breve tratto accidenti si legge due volte - che l’avvio del trattato IV, Digressione intorno allo stile, inizia con queste parole: «Quell’accidente medesimo che negli studi più fioriti della mia gioventù per lascivia d’ingegno, m’avvenne [...]».</note>
        <note xml:id="Poggi_Salani_intro-n30" type='comm' target="quarantana/intro.xml#intro_10431" targetEnd="quarantana/intro.xml#intro_10437">
          <ref rend="bold">Ma quando... l'eroica fatica</ref>:  cessa il corsivo riservato all’Anonimo e, col risalto grafico del carattere tondo che ora inizia, si presenta l’autore / trascrittore e dice «io» (è altra persona), intervenendo col discorso diretto in altra epoca (con altra lingua). E di fronte a lui compare subito il lettore come interlocutore necessario: con la domanda «viene subito focalizzata, con acutezza inequivocabile, la relazione di scambio che intercorre fra attività di scrittura e impegno di lettura» (Rosa, I venticinque lettori, p. 83). Con i Promessi Sposi «l’immagine del destinatario rafforza in modo decisivo la sua presenza, venendo assunta come termine di un dialogo riportato su un piano di parità» (Spinazzola, Il libro per tutti, p. 271).</note>
        <note xml:id="Poggi_Salani_intro-n31" type='comm' target="quarantana/intro.xml#intro_10444" targetEnd="quarantana/intro.xml#intro_10446">
          <ref rend="bold">dilavato e graffiato</ref>:  ‘sbiadito e pieno di raschiature’.</note>
        <note xml:id="Poggi_Salani_intro-n32" type='comm' target="quarantana/intro.xml#intro_10450" targetEnd="quarantana/intro.xml#intro_10456">
          <ref rend="bold">L'avrò data... alla luce</ref>:  «l’inciso come si suol dire [...] evidenzia la metafora, che il M. sembra qui usare come un residuo barocchismo rimasto nel corrente linguaggio letterario» - commenta Trombatore - che, sottolineandone anche l’intenzionalità, aggiunge: «andrà dunque letta con la medesima sfumatura enfatica della precedente “eroica fatica”». Ma a qualificare ancora lo stile della pagina si veda per esempio, più avanti, il ritorno delle anafore.</note>
        <note xml:id="Poggi_Salani_intro-n33" type='comm' target="quarantana/intro.xml#intro_10513" targetEnd="quarantana/intro.xml#intro_10517">
          <ref rend="bold">di concettini e di figure</ref>:  ‘di accostamenti lambiccati e di figure retoriche’.</note>
        <note xml:id="Poggi_Salani_intro-n34" type='comm' target="quarantana/intro.xml#intro_10561" targetEnd="quarantana/intro.xml#intro_10564">
          <ref rend="bold">com'è dozzinale!... com'è sguaiato!</ref>:  il giudizio negativo sulla scrittura dell’Anonimo, considerata nel suo complesso ben oltre il passo trascritto (e si noti la sottolineatura dell’anafora e degli esclamativi), viene precisato poi nei particolari e alcuni degli elementi criticati si riconoscono anche in quanto già è stato presentato (vedi nelle note che precedono osservazioni su caratteristiche settentrionali, forme antiquate, improprietà o arcaismi di microsintassi, venature spagnole, sprazzi di formule latine, accumularsi di metafore).</note>
        <note xml:id="Poggi_Salani_intro-n35" type='comm' target="quarantana/intro.xml#intro_10567">
          <ref rend="bold">Idiotismi</ref>:  ‘peculiarità linguistiche’. Stella-Repossi rimandano al paragrafo intitolato «Idiotismi», tra gli appunti relativi alla prima redazione del trattato Della lingua italiana (che recano come riferimento cronologico l’estate 1831), in cui M. mette in elenco alcuni modi proverbiali specifici di determinate lingue (SL 11, pp. 240-41).</note>
        <note xml:id="Poggi_Salani_intro-n36" type='comm' target="quarantana/intro.xml#intro_10594" targetEnd="quarantana/intro.xml#intro_10595">
          <ref rend="bold">ne' luoghi</ref>:  si avverte qui - alla prima occorrenza, nella parte non più attribuita all’Anonimo, di una forma fusa di una preposizione con l’articolo i- che l’uso del romanzo all’altezza di Q (diversamente da V) predilige le forme con eliminazione del dittongo discendente [de', ne’, ecc.), che tuttavia non risultano esclusive, ma fortemente predominanti, con rapporti di frequenza diversi secondo le preposizioni (verificandosi però anche il caso che ai e sui siano più frequenti di a’ e su’).</note>
        <note xml:id="Poggi_Salani_intro-n37" type='comm' target="quarantana/intro.xml#intro_10614" targetEnd="quarantana/intro.xml#intro_10615">
          <ref rend="bold">que' passi</ref>:  anche la riduzione del dittongo di quei aggettivo (che era dominante in V) è operata sistematicamente, salvo alcune sviste; per que'pronomi vedi cap. V, nota 10 e VIII, nota 23.</note>
        <note xml:id="Poggi_Salani_intro-n38" type='comm' target="quarantana/intro.xml#intro_10623" targetEnd="quarantana/intro.xml#intro_10630">
          <ref rend="bold">rettorica... di buon gusto</ref>:  quella che l’autore sente aderire giustamente al senso delle cose: «ne’ luoghi più terribili o più pietosi della storia, a ogni occasione d’eccitar maraviglia, o di far pensare [...]», o altrove. È il segreto della letteratura.</note>
        <note xml:id="Poggi_Salani_intro-n39" type='comm' target="quarantana/intro.xml#intro_10680">
          <ref rend="bold">solecismi</ref>:  vedi nella nota 5.</note>
        <note xml:id="Poggi_Salani_intro-n40" type='comm' target="quarantana/intro.xml#intro_10698" targetEnd="quarantana/intro.xml#intro_10700">
          <ref rend="bold">in questo paese</ref>:  ‘in Lombardia’. Sul carattere delle scritture secentesche e in particolare sullo «stile lombardo» M. si era soffermato lungamente nella Seconda introduzione a FL, in pagine acute.</note>
        <note xml:id="Poggi_Salani_intro-n41" type='comm' target="quarantana/intro.xml#intro_10711" targetEnd="quarantana/intro.xml#intro_10720">
          <ref rend="bold">son troppo ammaliziati... di stravaganze</ref>:  il riferimento alla competenza dei lettori contemporanei ribadisce la certezza che la scrittura dell’Anonimo, oltre a essere di lettura faticosa («si troverà poi chi duri la fatica di leggerla?»), è sentita come stesa nei modi della falsità. Di ammaliziato, di cui non c’è altra occorrenza nel romanzo, si conoscono prima di questa solo un paio di attestazioni dal Seicento toscano; Rigutini-Mestica commentano: «più toscano ammalizziti» (in accordo sostanziale con la lessicografia ‘dell’uso’, di ispirazione toscanista, del secondo Ottocento; soltanto Petrocchi, Diz., registra ammaliziato, relegandolo però nella parte inferiore della pagina come «pistoiese»).</note>
        <note xml:id="Poggi_Salani_intro-n42" type='comm' target="quarantana/intro.xml#intro_10735" targetEnd="quarantana/intro.xml#intro_10740">
          <ref rend="bold">e me ne lavo le mani</ref>:  l’espressione spiccia liquida l’Anonimo senza tanti complimenti, salvo il ripensamento che immediatamente segue sulla bellezza della «storia». E una distinzione significativa tra «storia», appunto, e scrittura che la riferisce (e dunque la interpreta; vedi già Girardi, pp. 1 e 4). Rifiutare l’Anonimo (non la sua «storia»), significa rifiutare, sì, una lingua e uno stile - anzi è proprio questo soltanto che il testo esplicitamente trasmette - ma insieme un modo di vedere e di giudicare. Nella Prima Introduzione a FL M. dichiarava di preferire le «riflessioni» sue a quelle dell’Anonimo: «L’autore di questa storia è andato frammischiando alla narrazione ogni sorta di riflessioni sue proprie; a me rileggendo il manoscritto ne venivano altre e diverse; paragonando imparzialmente le sue e le mie, io veniva sempre a trovare queste ultime molto più sensate, e per amore del vero ho preferito lo scrivere le mie a copiare le altrui [...]» (FL, Appendice, Introduzione del 1821 § 11). Con la Seconda introduzione, scritta dopo aver concluso la prima stesura del romanzo, l’esperienza del già fatto e il senso grave di insoddisfazione che l’accompagna portano invece drammaticamente in primo piano il problema linguistico-stilistico della riscrittura, con un giudizio negativo e circostanziato sulla propria «cattiva lingua» («Scrivo male [...]: scrivo male a mio dispetto [...]»: FL, Introduzione § 25). Poi le bellissime pagine della Seconda introduzione sono messe da parte e V- con Q^che non accoglie mutamenti di sostanza - si esprime nei termini stessi che qui leggiamo. Il problema della «dicitura» (§§ 11 e 13) - in generale, e in particolare per il romanzo - fu cruciale per M. (invase la sua vita) e anche qui, per quanto non più nei termini della Seconda introduzione, è la «dicitura» che si dice deve essere rifatta, mantenendo «la serie de’ fatti» del manoscritto. La «dicitura» è problema di ‘superficie’, ma è grave perché chiede di poter comunicare e dunque coinvolge il lettore; ma insieme è forma che dà un senso al romanzo e costruisce la fisionomia stessa del narratore. In essa e nel dialogo con l’Anonimo per M. sta anche il rapporto tra la «storia» e la sua interpretazione (tra i «fatti» e il «modo d’osservarli»: XXXI 3), tra la storia e l’«invenzione» e sta un giudizio (morale) sul mondo, dato che «il narratore manzoniano nasce, in piena coscienza, come revisore e ordinatore di un’ottica narrativa già formata, ma inadeguata e manchevole» anche «quanto a capacità di approfondimento storico e morale» (Barenghi, Diciture, p. 18, e vedi, sul diverso delinearsi della figura del narratore attraverso le introduzioni, pp. 19-29; cfr. anche Grosser, Osservazioni sulla tecnica narrativa, p. 440; Muniz Muniz, «I Promessi sposi» come storia rifatta, p. 89; Brogi, L'Anonimo e la cornice narrativa) . «Via via che il romanzo approfondisce nella prassi dello stile il proprio carattere di genere letterario fondamentalmente critico, che si afferma solo in quanto assume la letteratura come un istituto su cui intervenire e la società come il polo di attrazione della propria esistenza, la questione della lingua si salda con il ruolo del narratore» (Raimondi, La radice quadrata, p. 170). E si dirà anche che, se la «storia» sembra bella, fare il romanzo è anche «un atto di fiducia pieno nella forza fabulatrice dell'invenzione artistica, non subordinata ma complementare all’impegno di verità morale» (Rosa, I venticinque lettori, p. 93; e, si nota, in Q si aggiunge un’altra volta proprio l’attributo bella per quella storia: «a me era parsa bella, come dico, molto bella», § 11, mentre V recava: «a me ella era paruta, come dico, molto bella»: ivi, p. 92).</note>
        <note xml:id="Poggi_Salani_intro-n43" type='comm' target="quarantana/intro.xml#intro_10759">
          <ref rend="bold">tuttavia</ref>:  ‘ancora, tuttora’.</note>
        <note xml:id="Poggi_Salani_intro-n44" type='comm' target="quarantana/intro.xml#intro_10802" targetEnd="quarantana/intro.xml#intro_10807">
          <ref rend="bold">Non essendosi presentato alcuna obiezion ragionevole</ref>:  di questo mancato accordo del participio passato col soggetto che segua, trattandosi di verbo intransitivo coniugato con essere (in questo caso pronominale), si trova, crediamo, un solo altro esempio nel romanzo (XVI 1; ma cfr. XXXII 7; XXXVI 39). È un uso che appartiene al parlato corrente (dove passa per lo più inosservato) ed è largamente documentato nella tradizione letteraria di Toscana (esempi di questo e anche di altri tipi di mancato accordo del participio passato in Barbi, Adagio, pp. 22-27; Tutte le opere, II, I, pp. 836-37; Brambilla Ageno, «Fu fatto beffe»; Nencioni, Presentazione, pp. 21-22). Si ricorderà però che proprio questa prima comparsa nell’Introduzione, in posizione dunque così visibile, divenne un ‘caso’ («è contro le più elementari regole della grammatica»: Rigutini-Mestica) e fu a lungo discussa e ritenuta una svista (anche perché V recava «Non essendosi presentato alcun perché ragionevole»). Quanto alla forma obiezione si tenga presente che, nel quadro di un’accentuata tendenza al troncamento all’interno di frase, che si manifesta dopo V nell’intento di un avvicinamento alle modalità del parlato e della tradizione toscana, M. attua anche troncamenti che non corrispondevano all’uso di Firenze e della Toscana, come già notava D’Ovidio, Le correzioni, p. 99 («in parecchi luoghi è lecito dubitare se interpretasse bene l’uso toscano»; Bianchi, Parlar fiorentino, pp. 288-91).</note>
        <note xml:id="Poggi_Salani_intro-n45" type='comm' target="quarantana/intro.xml#intro_10819" targetEnd="quarantana/intro.xml#intro_10826">
          <ref rend="bold">esposta con un'ingenuità... del libro medesimo</ref>:  in forma appena un po’ coperta, e venata di sorriso, si insinua il sospetto che il ritrovamento del manoscritto sia un’invenzione. E il lettore poco sotto, a fine Introduzione, troverà che l’autore mostra quasi di temere che il suo libro sia «d’avanzo», quindi di nessuna importanza: l’«ingenuità» si sfalda.</note>
        <note xml:id="Poggi_Salani_intro-n46" type='comm' target="quarantana/intro.xml#intro_10838" targetEnd="quarantana/intro.xml#intro_10839">
          <ref rend="bold">c'eran sembrati</ref>:  dopo il comparire di io (§ 8) e il suo persistere, «un nuovo cambiamento di registro, stavolta più lieve, è mediato dai costrutti impersonali precedenti e segnato dal passaggio dall’io al noi» (Travi).</note>
        <note xml:id="Poggi_Salani_intro-n47" type='comm' target="quarantana/intro.xml#intro_10856" targetEnd="quarantana/intro.xml#intro_10857">
          <ref rend="bold">altri testimoni</ref>:  dunque il libro sarà non solo ‘riscrittura’ dell’Anonimo, avrà altre fonti.</note>
        <note xml:id="Poggi_Salani_intro-n48" type='comm' target="quarantana/intro.xml#intro_10891" targetEnd="quarantana/intro.xml#intro_10892">
          <ref rend="bold">ci abbattevamo</ref>:  ‘ci imbattevamo’.</note>
        <note xml:id="Poggi_Salani_intro-n49" type='comm' target="quarantana/intro.xml#intro_10897" targetEnd="quarantana/intro.xml#intro_10900">
          <ref rend="bold">in cose più forti</ref>:  l’espressione è generica e si legge col suo contesto senza suscitare richiesta di chiarimento; l’intero capoverso ha valenza generale e ben si collega per il lettore col comparire, lungo il romanzo, di nomi e citazioni di «altri testimoni». Ma par certo che M., scrivendo, segretamente si riferisse a Gertrude, ché «si scopre il netto trasparire nella filigrana di questo famoso brano, presente compiutamente in questa forma solo a partire dalla terza stesura dell'Introduzione [...], dell’esperienza della scrittura della storia di Gertrude, anzi, proprio il chiaro riflesso almeno di una delle tante sue pagine soppresse, vale a dire i primi paragrafi del capitolo 11 del tomo 11 del Fermo e Lucia» [in particolare §§ 2-3] (Becherucci, In margine, p. 12), come mostrano convincenti riscontri lessicali.</note>
        <note xml:id="Poggi_Salani_intro-n50" type='comm' target="quarantana/intro.xml#intro_10934" targetEnd="quarantana/intro.xml#intro_10938">
          <ref rend="bold">citeremo alcuna di quelle testimonianze</ref>:  l’uso delle forme del singolare di alcuno, pronome o aggettivo, in contesto senza negazioni ha sapore letterario (vedi anche Petrocchi, p. 1005) e compare raramente in Q sempre come conferma di V, di cui tuttavia dimezza la frequenza).</note>
        <note xml:id="Poggi_Salani_intro-n51" type='comm' target="quarantana/intro.xml#intro_10966" targetEnd="quarantana/intro.xml#intro_10971">
          <ref rend="bold">che dicitura vi abbiam noi sostituita?</ref>:  la posposizione del pronome al verbo nelle interrogative era tradizionale in letteratura. Nel romanzo tuttavia è di gran lunga più frequente il tipo di interrogativa senza soggetto pronominale, che M. favorì sempre di più da V a Q Patota, Interrogative, pp. 313-17).</note>
        <note xml:id="Poggi_Salani_intro-n52" type='comm' target="quarantana/intro.xml#intro_10972" targetEnd="quarantana/intro.xml#intro_10975">
          <ref rend="bold">Qui sta il punto</ref>:  analogamente si leggeva nella Seconda introduzione a FL: «Ma, rigettando, come intollerabile, lo stile del nostro autore, che stile vi abbiamo noi sostituito? Qui giace la lepre» (FL, Apparato, p. 17,11). In quelle pagine, come accennavamo, M. entrava nel vivo del problema della lingua, sia dichiarandosi insoddisfatto della sua scrittura sul piano linguistico-stilistico sia affrontando la «questione generale» («vasta e importante»: § 23), qui invece - come già in V- preferisce sfuggire a una risposta e lasciare sospeso l'interrogativo.</note>
        <note xml:id="Poggi_Salani_intro-n53" type='comm' target="quarantana/intro.xml#intro_11002" targetEnd="quarantana/intro.xml#intro_11005">
          <ref rend="bold">una regola di fatto</ref>:  «probabilmente una di quelle norme che regolano la condotta dell’uomo nei suoi rapporti con gli altri uomini, le quali [... ] vengono comunemente osservate solo per ragioni morali o di convenienza» (Ziino, Il diritto privato, p. 112).</note>
        <note xml:id="Poggi_Salani_intro-n54" type='comm' target="quarantana/intro.xml#intro_11011" targetEnd="quarantana/intro.xml#intro_11013">
          <ref rend="bold">non pretendiam punto</ref>:  qui punto era già in V, ma in linea generale va detto che M. tese a incrementare in (Ha presenza di punto come avverbio di rinforzo alla negazione (cui aveva prestato attenzione anche nelle Postille Cr.), probabilmente per il conforto del fiorentino (e toscano); tuttavia l’uso non aveva cessato ancora di essere tradizionale nelle scritture (come tra l’altro ci conferma anche un’esplicita affermazione di Ascoli, Proemio, pp. XXII-XIII).</note>
        <note xml:id="Poggi_Salani_intro-n55" type='comm' target="quarantana/intro.xml#intro_11024" targetEnd="quarantana/intro.xml#intro_11037">
          <ref rend="bold">avevam proposto... del modo di scrivere da noi tenuto</ref>:  si sa che M. effettivamente lavorò a un’opera sulla lingua, scaturita dalle meditazioni legate alla stesura del romanzo: l’esperienza di scrittura era allora quella di FL, concluso nel settembre 1823: scriveva infatti di lui la madre Giulia Beccaria il 14 gennaio 1824 a Luigi Tosi: «è quasi alla fine di un volume sopra la lingua italiana» (Beccarla., «Col core sulla penna», p. 263). «E ne aveva anche scritto molto, quando accorgendosi, dopo nuovi studj e nuove meditazioni di esser nel falso, bruciò inesorabilmente tutto il suo lavoro fino all’ultima pagina. (Tutto ciò me lo disse lui stesso)», dichiara il figliastro Stefano Stampa (Stampa, A. Manzoni, [I], p. 88). Alcuni frammenti ritenuti appartenere a quel libro sulla lingua sono stati editi per la prima volta nel 1983 (ora in SL I, pp. 32-34), ma si veda la nuova ipotesi di Raboni, La scrittura purgata.</note>
        <note xml:id="Poggi_Salani_intro-n56" type='comm' target="quarantana/intro.xml#intro_11056">
          <ref rend="bold">contingenti</ref>:  ‘eventuali’. L’aggettivo che si aggiunge al precedente crea un’espressione amplificata, consona alla baldanza - venata d’ironia - che caratterizza la parte finale del periodo e che prosegue oltre («una risposta trionfante»: § 14; «Non ci sarebbe mai stato autore che provasse così ad evidenza d’aver fatto bene»: § 15).</note>
        <note xml:id="Poggi_Salani_intro-n57" type='comm' target="quarantana/intro.xml#intro_11097" targetEnd="quarantana/intro.xml#intro_11104">
          <ref rend="bold">non dico risolvon... ma le mutano</ref>:  «le mutano, non per capriccio, ma per necessità logica; giacché, com’avverte in altro luogo egli stesso, “con le questioni piantate in falso, si deve cambiar la questione”» (Morandi, Le correzioni, p. 310). Morandi ha in realtà adattato la citazione al contesto: cfr. l'Appendice al capitolo III della Morale cattolica: «si sarebbe contentato di cambiar la questione (come si deve fare con le questioni piantate in falso)» (ed. Amerio, 11, p. 349).</note>
        <note xml:id="Poggi_Salani_intro-n58" type='comm' target="quarantana/intro.xml#intro_11133" targetEnd="quarantana/intro.xml#intro_11141">
          <ref rend="bold">così opposte in apparenza... d'uno stesso genere</ref>:  se già tutto questo intrattenersi frastagliato sulle «critiche» sa visibilmente d’esperienza, qui forse si riconoscono anche echi di una conversazione che ritorna sullo stesso tema. Cfr. la lettera di Claude Fauriel, allora ospite di M. a Brusuglio, a Victor Cousin del 20 giugno 1824, dove si dichiara che una porzione staccata dal romanzo è diventata un lavoro a parte, «considérable et important», e ha per oggetto la lingua italiana e «la discussion des opinions étrangement divergentes des Italiens à ce sujet» (Barthelemy-Saint-Hilaire, M. Victor Cousin, III, p. 20) ; e cfr ancora Giulia Beccaria nella lettera citata nella nota 55, dove a proposito della stessa opera accenna al «conciliare molte idee fin’ora state cagione di controversie per non dire ingiurie reciproche».</note>
        <note xml:id="Poggi_Salani_intro-n59" type='comm' target="quarantana/intro.xml#intro_11147" targetEnd="quarantana/intro.xml#intro_11159">
          <ref rend="bold">non badare ai fatti e ai principi... doveva esser fondato</ref>:  M. già da tempo si era domandato ‘che cos’è una lingua’ e quale sia la sua funzione: e avvertiva che elemento centrale doveva esserne necessariamente la socialità (proprio ciò che le secolari discussioni sulla lingua in Italia avevano trascurato). Vedi addirittura la lettera al Fauriel del 9 febbraio 1806: «Per nostra sventura, lo stato dell'Italia divisa in frammenti, la pigrizia e l’ignoranza quasi generale hanno posta tanta distanza tra la lingua parlata e la scritta, che questa può dirsi quasi lingua morta»: ciò che impedisce agli scrittori di comunicare con la «moltitudine» (Carteggio Manzoni-Fauriel, p. 4). Per un’interessante corrispondenza testuale tra questo passo dell’Introduzione e uno dei Modi di dire irregolari (SL I, p. 40) vedi Stella, In margine, p. 64.</note>
        <note xml:id="Poggi_Salani_intro-n60" type='comm' target="quarantana/intro.xml#intro_11207" targetEnd="quarantana/intro.xml#intro_11211">
          <ref rend="bold">venivano a fare un libro</ref>:  il riferimento, si è visto, è ai mesi dopo la conclusione di FL. Siamo vicini al tempo della Seconda introduzione: «Ci bisognerebbe un libro= e il cortese censore, sarà d’accordo con me che di libri uno per volta è sufficiente, quando non è troppo» (§ 23; si avverte che il segno = è usato da M. «per marcare una pausa più forte della virgola»: vedi in FL Isella, Testo, p. 598).</note>
        <note xml:id="Poggi_Salani_intro-n61" type='comm' target="quarantana/intro.xml#intro_11216" targetEnd="quarantana/intro.xml#intro_11221">
          <ref rend="bold">abbiam messo da parte il pensiero</ref>:  il silenzio affida al lettore il compito di riconoscere la risposta nella scrittura stessa del romanzo. Lasciando sospeso l’interrogativo sulla «dicitura» (suo sinonimo è, qui sotto, stile), strutturalmente qui si ripete - su oggetto diverso - lo schema della Prima introduzione a FL, dove pur con un atteggiamento generale di altra impostazione, la risposta era fiduciosamente delegata alla lettura del romanzo. </note>
        <note xml:id="Poggi_Salani_intro-n62" type='comm' target="quarantana/intro.xml#intro_11253" targetEnd="quarantana/intro.xml#intro_11262">
          <ref rend="bold">di libri basta uno per volta, quando non e d'avanzo</ref>: «considerata nel suo complesso questa Introduzione ci appare frenata dal senso artistico ma dettata da motivi dottrinali, morali e polemici: quale debba essere la materia della storia, quale giudizio morale e letterario si debba fare del secolo dei Promessi Sposi, come si debba scrivere. Tre questioni fondamentali nello svolgimento dell’attività del M. [...]. L’importanza di quest'Introduzione sta appunto nell’avere indirettamente indicato al lettore che la composizione del romanzo impegnava tutti gli interessi culturali e spirituali dell’autore» (Momigliano).</note>
      
      </div>

    </body>
  </text>
</TEI>
