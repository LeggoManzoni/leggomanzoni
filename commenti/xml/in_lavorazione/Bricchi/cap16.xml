<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
      <div xml:id="Bricchi_cap16">
        <note xml:id="Bricchi_cap16-n1" type="comm" target="quarantana/cap16.xml#c16_10001" targetEnd="quarantana/cap16.xml#c16_12232"><ref rend="bold">Scappa, scappa... un'osteria</ref>:  In questo capitolo dominano — particolarmente visibili nella prima parte — due motivi: quello del cammino, e quello dell'avvenuta maturazione del protagonista. Comincia ora una nuova fase degli spostamenti di Renzo, contrassegnata dalla fretta angosciosa della fuga, e dal problema (già presente, ma non così pressante) di trovare la strada giusta, e la persona giusta a cui chiedere indicazioni. Anzi, in questo capitolo si assiste al passaggio dal totale disorientamento iniziale del montanaro a più precise forme di orientamento. Infatti Renzo, appena uscito da Milano, nello sforzo di evitare le strade più battute, compie un percorso tortuoso, che rischia addirittura di allontanarlo dalla meta (La conclusione fu che, andando così da destra a sinistra, e, come si dice, a zig zag, [...] il nostro fuggitivo aveva fatte forse dodici miglia, che non era distante da Milano più di sei; e in quanto a Bergamo, era molto se non se n'era allontanato, 164-72). In seguito, a poco a poco; il percorso tortuoso diventa rettilineo, e Renzo raggiunge il paese di Gorgonzola seguendo queste belle viottole, senza prender la strada maestra (21 3-14). Dunque il tema del risveglio dell'intelligenza di Renzo, che percorre queste pagine, è accompagnato da una progressiva consapevolezza dell'ambiente geografico, da una crescita dell’orientamento (vedi in proposito Marsciani, LEGGERE PS). La fuga dalle mani degli sbirri e l'allontanamento dalla città segnano infatti un nuovo capitolo nel processo di maturazione di Renzo. Da ingenuo che era, il personaggio si è fatto accorto, e il cambiamento risalta da una serie di comportamenti opposti a quelli descritti nei capitoli precedenti. Alla fine del capitolo XI il protagonista decide di avvicinarsi al tumulto spinto dalla curiosità, senza un programma preciso (697 sgg.); la fuga è stata invece programmata nei particolari (Fin dal primo momento che gli era balenato in mente una speranza d'uscir da quell'unghie, aveva cominciato a fare i suol conti, 4-6). Sempre nel capitolo XI, Renzo ha chiesto informazioni al primo viandante capitato sulla sua strada (510); qui riflette a lungo prima di trovare qualcuno a cui fare la sua domanda (37-39). Durante la sommossa milanese, in particolare all’osteria della luna piena, Renzo ha bevuto e parlato troppo; qui rifiuta il vino offertogli dalla vecchia che lo rifocilla, e, in ogni momento, studia le parole, e tace il più possibile. Insomma, rispetto all'ingenuo comportamento dei capitoli precedenti: Renzo mette ora pratica una lucida consapevolezza, una «meticolosa tecnica dell'autocontrollo» (Getto 1964), studia le sue azioni, e agisce sotto la spinta non di impulsi, ma di calcoli razionali.</note>
        <note xml:id="Bricchi_cap16-n2" type="comm" target="quarantana/cap16.xml#c16_12233" targetEnd="quarantana/cap16.xml#c16_15213"><ref rend="bold">Fatti alcuni passi... per cui era venuto</ref>:  La prima parte del capitolo ha seguito il passo veloce di Renzo in fuga, la seconda ne accompagna la sosta. Nella prima il protagonista ha parlato il meno possibile, e riflettuto a lungo sulle sue vicende; nella seconda si ritrova di nuovo in un contesto sociale, circondato da molta gente e costretto a gestire una conversazione. A un lungo silenzio succede dunque una nuova babilonia di discorsi, anche se il protagonista è quello che parla meno di tutti. La prima parte del capitolo era ambientata in uno spazio aperto ed esteso, la strada verso il confine veneto, la seconda è circoscritta nello spazio limitato dell’osteria. Compare infatti la terza osteria importante del romanzo, dopo quelle del villaggio (capitoli VI e VII e della luna piena (capitolo XIV). E compare il terzo oste, che condivide con i due precedenti l'ambiguità che sembra propria del suo mestiere. Anche nell’osteria di Gorgonzola, come già nelle altre due, succede qualcosa d'importante, e anche in questo caso qualcosa che è legato alla parola: tema delle chiacchiere tra gli avventori è la rivolta milanese, e il protagonista ascolta uno sconosciuto mercante raccontare, secondo un'ottica deformata, la sua avventura: un altro esempio, tra i molti collezionati nel libro, dell'imperfezione, della falsità, dell’inattendibilità di chi si mette a raccontare una storia.</note>
        <note xml:id="Bricchi_cap16-n3" type="comm" target="quarantana/cap16.xml#c16_10001" targetEnd="quarantana/cap16.xml#c16_10728"><ref rend="bold">Scappa, scappa... la vuol fare a lui</ref>:  L'argomento del capitolo, e il suo ritmo a passo di corsa, sono evidenziati fin dalle parole iniziali, che la folla indirizza al protagonista (Scappa, scappa, 1). La voce corale indica quindi possibili rifugi, e sfilano davanti agli occhi di Renzo le immagini rapidissime di un convento e di una chiesa (1-2), come, appena oltre, quelle di un vicolo e di una stradetta (35). Sono lampi, visioni che l'occhio di Renzo percepisce: nella furia della corsa. Ma, al ritmo concitato della fuga si alterna l’andamento, vivace ma meno forsennato, dei pensieri, in parte riassunti dalla voce narrante, in parte espressi da Renzo stesso nella forma del discorso diretto. Dunque la corsa è vorticosa, ma guidata da consapevolezza razionale, risponde a un piano calcolato, e il protagonista è diretto verso una meta ben precisa. In un secondo momento osservazine e riflessione prevalgono sulla velocità (rallentò il passo [...] e cominciò a guardare in qua e in là, per isceglier la persona a cui far la sua domanda, 37-39). I giudizi fisionomici (45) di Renzo rimandano a una scienza molto diffusa nel secondo Settecento, la fisiognomica, che insegnava a leggere nei tratti fisici degli individui segnali del loro mondo psicologico e morale. Tali teorie suscitarono l'interesse dell’autore, che conosceva il trattato, pubblicato nei primi anni dell'Ottocento, Art de Connaitre les Hommmes par la Physionomie (L'arte di conoscere gli uomini dalla fisionomia) dello svizzero Johann Kaspar Lavater. Ma, nella scrupolosa attenzione ai tratti fisici dei possibili informatori, va soprattutto letta l’attenzione del popolano Renzo, da poco tradito dalla parola scritta, ai segnali naturali, che comunicano la verità senza mediazioni culturali e dunque senza menzogne (vedi nota a I, 103-125). Per quanto riguarda il cugino Bortolo (17), è stato nominato dallo stesso Renzo nel capitolo VI, 270-72.</note>
        <note xml:id="Bricchi_cap16-n4" type="comm" target="quarantana/cap16.xml#c16_10730" targetEnd="quarantana/cap16.xml#c16_11087"><ref rend="bold">Renzo arriva... neppure indietro</ref>:  Renzo percorre a ritroso lo stesso cammino seguito quando si era inserito tra la folla in tumulto: là da porta orientale al convento dei cappuccini (capitolo XI), quindi al forno delle grucce e poi in piazza del duomo (capitolo XII); qui dal duomo al forno al convento e infine alla porta. L'effetto ricorda quello di una pellicola cinematografica che scorre all'indietro: i gesti già visti risultano assurdi, acquistano qualcosa di grottesco. E assurde sembrano infatti a Renzo, rapidamente maturato, le sue azioni del giorno precedente. Come nel capitolo XII il protagonista si era fermato a osservare, con ammirato stupore, la mole del duomo (La voglia d’osservar gli avvenimenti non potè fare che il montanaro, quando gli si scoprì davanti la gran mole, non si soffermasse a guardare in su, con la bocca aperta, 419-22), così ora osserva la porta, non più con incanto, ma con preoccupazione (essendosi fermato un momento a guardare attentamente alla porta per cui doveva passare [...] provo una certa ripugnanza ad affrontare quel passo, 90-95). Il passaggio da porta orientale, al momento dell'ingresso in Milano, era stato invece meno problematico (Quando Renzo entrò per quella porta, XI, 544). Dunque il centro degli interessi del protagonista si è spostato: il giorn precedente era attratto dalla grande città, simboleggiata dall'imponenza del duomo; ora desidera solo allontanarsene, e ai suol occhi acquista valore la porta, segnale del passaggio e del confine.</note>
        <note xml:id="Bricchi_cap16-n5" type="comm" target="quarantana/cap16.xml#c16_11088" targetEnd="quarantana/cap16.xml#c16_11681"><ref rend="bold">Cammina, cammina... di criminale</ref>:  Renzo è uscito dalla città, e comincia qui una seconda tappa della fuga. I gesti e lo stato d'animo del protagonista si ripetono, come ritornano caratteri stilistici già presenti nelle pagine iniziali: il ritmo veloce era reso in apertura di capitolo dal doppio imperativo Scappa, scappa (1), ora dal doppio indicativo Cammina, cammina (117), e dalla ripetizione trova [...] trova (117). Il testo indugia ancora sui pensieri del personaggio, ripercorsi dalla voce narrante, che si apre però a elenchi incalzanti (di pentimenti, d'inquietudini, di rabbie, di tenerezze, 125) che riflettono il rapido accavallarsi delle idee di Renzo. Si pone infine, ancora una volta, il problema di chiedere indicazioni sulla strada per Bergamo, e di individuare la persona adatta. Questo sistema di ritorni dalla prima alla seconda scena del capitolo mette in evidenza gli aspetti caratteristici di una situazione frequente nel romanzo: Il motivo del cammino, del personaggio che percorre una strada, o, con parola di radice greca, il motivo odeporico. Ogni volta che si presenta questo tema, anche se variano le circostanze, è infatti costante l'alternanza di azione e riflessione, di passo cadenzato e ritmo dei pensieri che lo accompagnano. In questo caso «Il complesso motivo odeporico si alterna e intreccia via via col riepilogo mentale dei fatti recenti, con un accorato esame di coscienza [...], con l'ansia della libertà» (Nencioni, LEGGERE Ps). Da un punto di vista linguistico si noti l'espressione indovinala grillo (136), una forma toscana già presente nella ventisettana.</note>
        <note xml:id="Bricchi_cap16-n6" type="comm" target="quarantana/cap16.xml#c16_11682" targetEnd="quarantana/cap16.xml#c16_12232"><ref rend="bold">Mentre cerca... un'osteria</ref>:  Compare per la prima volta in questo capitolo il motivo del cibo, destinato a ripresentarsi dopo poche pagine, all'osteria di Gorgonzola. Ma, nel corso dell'intero romanzo, mangiare è una delle attività che ritornano con una certa insistenza: «Quante tavole imbandite nei Promessi Sposi! E quanto pane, quanto vino! Ed è proprio per Renzo che più frequente ritorna la notizia del cibo. [...] In almeno la metà dei capitoli in cui questo personaggio è presente, Manzoni non dimentica di farlo mangiare. [...] Questo motivo ricorrente comunica il senso della sana gioventù di Renzo, della sua realtà corporea» (Getto 1964) Infatti, mentre le tavole dei potenti sono nominate senza attenzione al cibo (per esempio quella del mercante padre di Lodovico, nel capitolo IV; o di don Rodrigo, nel capitolo V; o del conte zio, nel capitolo XIX), quando entrano in scena i personaggi popolari le vivande prendono forma e colore. Il lettore viene informato su quello che mangia la famiglia di Tonio (una piccola polenta bigia, di gran saraceno, VI, 399-400); sul menu dell’osteria del villaggio (un piatto di polpette, «che le simili non le avete mai mangiate, VII, 556-58); e di quello della luna piena (dello stufato, XIV, 240); verranno anche descritti i cibi offerti a Lucia dalla moglie del sarto (una scodella di brodo guarnita di fette di pane, XXIV, 324-25, e poi un'ala di quel cappone, 438-39). Insomma i cibi appartengono alla realtà quotidiana dei personaggi popolari, e, nell'economia romanzesca, Sono anche il risvolto positivo, l’altra faccia di una delle grandi catastrofi storiche che percorrono il libro, la carestia (a proposito del valore, anche simbolico, dell’azione di mangiare, vedi nota a 204-347).</note>
        <note xml:id="Bricchi_cap16-n7" type="comm" target="quarantana/cap16.xml#c16_12233" targetEnd="quarantana/cap16.xml#c16_11802"><ref rend="bold">Fatti alcuni passi... in tavola</ref>:  Nel capitolo XIV Renzo aveva incontrato due curiosi per professione, l'oste, obbligato dalle gride a richiedere il nome dei clienti, e lo sbirro travestito. Qui incontra molti curiosi spinti a far domande solo dal desiderio di saperne di più sugli eventi milanesi. Anzi, è proprio l’eccezionalità dell’accaduto che giustifica l'insistenza dei personaggi nel porre domande. Sia la vecchia sia gli avventori di Gorgonzola usano infatti, per definire la sommossa, lo stesso aggettivo: gran fatti di Milano (194); gran notizie di Milano (257-58). E poco oltre Renzo si proporrà di capire cosa pensino gli avventori dell’osteria di Gorgonzola sul grand'avvenimento (325-26). L'attributo compare, in tutti i casi, nel discorso del narratore che riferisce però le parole dei personaggi, adottandone le caratteristiche lessicali. «Grande» è infatti uno degli aggettivi molto usati nel romanzo perché adatto a molteplici sfumature di significato, e riflette spesso il punto di vista, magari ingenuo, parziale o deformante, dei personaggi (vedi in proposito la nota a XXV, 384-436). All’insistenza dei curiosi Renzo contrappone però la sua nuova astuzia, descritta anche con l’aiuto di una mimica molto significativa: tentennando il capo, stringendo le labbra, e facendone uscire un suono inarticolato (269-70). I gesti, che suggeriscono controllo e sicurezza di sé, compaiono anche in altri punti del romanzo, spesso associati a personaggi astuti e capaci di gestire con abilità la conversazione. Per esempio l'Azzecca-garbugli, prima di esprimersi sul caso di Renzo, strinse fortemente le labbra, facendone uscire un suono inarticolato (III, 190-92). Anche un altro diplomatico consumato destinato a fare la sua comparsa entro pochi capitoli, il conte zio, parente altolocato di don Rodrigo e Attilio, compie, tra gli altri gesti abituali, quello di stringere le labbra (per esempio: strinse le labbra, e tirò dentro tant'aria quanta ne soleva mandar fuori, soffiando, XIX, 133-34). Insomma la mimica di Renzo è un segnale pensato per sollecitare la memoria del lettore, e suggerisce che il protagonista è ormai in possesso delle tecniche per condurre con astuzia una conversazione, che non è più vittima degli interlocutori, ma ha imparato a difendersi.</note>
        <note xml:id="Bricchi_cap16-n8" type="comm" target="quarantana/cap16.xml#c16_12645" targetEnd="quarantana/cap16.xml#c16_13076"><ref rend="bold">Quanto c'è di qui... di non finir la frase</ref>:  Secondo round per Renzo all’osteria: dopo avere respinto le domande del curioso, il protagonista interroga l’oste, ma è subito scoraggiato dalla curiosità maliziosa (312) che gli legge in viso. Allora comincia ad ascoltare i discorsi degli altri. Tra le affermazioni degli avventori, assume risalto quella che collega la facoltà di mangiare a quella di parlare (La bocca l'abbiamo anche noi, sia per mangiare, sia per dir la nostra ragione, 343-44). Il binomio mangiare/parlare espresso dall’anonimo cliente richiama l’attenzione al cibo già notata in questo capitolo (vedi nota a 181-242), e si collega, nella memoria del lettore, con il grido pane e giustizia, che ha spinto la folla a liberare Renzo dalle mani degli sbirri (figliuoli! mi menano in prigione, perché ieri ho gridato: pane e giustizia, XV, 594-95): «l’ignoto lombardo che viene a far parte della storia di Renzo ricorre d’istinto all’analogia metonimica della bocca proprio per associare l'impulso della parola e della rivendicazione del proprio diritto [...] al bisogno primario del cibarsi, all’esigenza organica del corpo, in un tempo, si badi, di carestia» (Raimondi 1990). Dunque i clienti dell’osteria, di cui Renzo diffida, parlano, in questo caso, come lui, ed esprimono la più elementare delle rivendicazioni: diritto al cibo e alla parola. E l’osteria è in effetti il luogo deputato dove entrambi questi bisogni trovano soddisfazione.</note>
        <note xml:id="Bricchi_cap16-n9" type="comm" target="quarantana/cap16.xml#c16_13077" targetEnd="quarantana/cap16.xml#c16_13502"><ref rend="bold">Del grano nascosto... suoi bocconi</ref>:  Entra in scena l’ultimo dei personaggi che popolano il capitolo, un mercante. A questo punto la scena all'osteria dispone di quattro voci, e quattro punti di osservazione: Renzo, che, dal suo angolo, sta zitto e attento (374-75); l'oste, sempre presente (a lui il mercante si rivolge per chiedere letto e cibo; nelle ultime righe del capitolo si dice ch'era stato anche lui a sentire, 588) ma che non parla più; il coro degli avventori, curiosi e chiacchieroni; il mercante che, con astuzie da oratore consumato, crea, prima del suo discorso, un clima di attesa e di suspense, poi comincia a raccontare. In un capitolo dove l'aspetto fisico dei personaggi secondari assume, agli occhi di Renzo, grande importanza (vedi nota a 1-78), il narratore indugia volentieri a rappresentare gli atteggiamenti, le intonazioni e la mimica di molti degli attori presenti in scena. Già sono stati descritti la mimica di Renzo di fronte a una domanda difficile (269-70), gli occhi dell’oste (311-12), la voce modesta (345) di uno degli avventori. L'attenzione continua in queste righe, dove sfilano l’aria cupa e maliziosa (349) di un altro avventore; i gesti studiati del mercante (Empì il bicchiere, lo prese con una mano, poi con le prime due dita dell'altra sollevò i baffi, poi si lisciò la barba, 385-87); la bocca aperta (397) degli ascoltatori; la calcolata lentezza del masticare di Renzo (399). II punto di vista è, in tutte queste descrizioni, non quello del protagonista (che, anzi, è oggetto di descrizione), ma quello del narratore, che vede la scena dall'esterno. Però i ritratti leggermente deformati dell'oste, dei clienti, del mercante, sembrano anche influenzati dalla prospettiva di Renzo, che ha imparato a osservare con attenzione i suoi interlocutori, e a trarre informazioni dal loro aspetto e comportamento. Dunque il narratore sceglie, per la sua descrizione, quei dati che interessano al suo protagonista, e, in qualche modo, sovrappone il suo sguardo a quello di Renzo.</note>
        <note xml:id="Bricchi_cap16-n10" type="comm" target="quarantana/cap16.xml#c16_13503" targetEnd="quarantana/cap16.xml#c16_13947"><ref rend="bold">Stamattina dunque... venne fuori</ref>:  Una delle caratteristiche principali del romanzo è la sua capacità di dare la parola ai personaggi, che propongono di volta in volta visioni del mondo diverse, espresse con un linguaggio individuale, distinguibile da quello del narratore e di ogni altro individuo che prende la parola nello stesso libro. Questa varietà di voci, che lo studioso russo Michail Bachtin ha chiamato «pluridiscorsività», è molto evidente nei Promessi sposi dove, accanto a quello del narratore, si possono udire, di volta in volta, i discorsi dei vari personaggi. Per esempio, il mercante parla a lungo, nella forma del discorso diretto, interrotto solo da rapide battute dell’uditorio, e il suo discorso propone una lettura dei fatti milanesi del tutto discordante rispetto a quella che il narratore ha costruito fin qui (un caso paragonabile a questo è il soliloquio dell’oste della luna piena, per cui vedi nota a XV, 140-182). Anche dal punto di vista linguistico il discorso del mercante ha caratteristiche individuali ben riconoscibili, che lo differenziano dal modo di esprimersi sia del narratore, sia di altri personaggi. Il mercante è un tipico esponente della borghesia, legato politicamente alla classe dominante (il vicario di provvisione è suo cliente), deferente verso i potenti (si vedano le formule di ossequio come signor vicano, 409; un signore di quella sorte, 410-11; fior di cavalier, 435); rispettoso dei valori religiosi (sì vedano i riferimenti alla Via Crucis, 417, e al demonio, 432, 436), amante dell'ordine (approva l'intervento militare per ristabilire la quiete), indifferente alle esigenze popolari (chiama i rivoltosi birboni, 401, canaglia, 415, manigoldi, 448; li paragona al mucchio del sudiciume, 407 che sì va ingrossando quando si spazza la casa). È inoltre dotato di mentalità economica: apprezza il vicario soprattutto perché puntuale (413) nei pagamenti. Caratteristiche stilistiche del suo racconto spesso utilizzate anche dal narratore per descrivere situazioni analoghe sono invece l’uso del presente indicativo quando le azioni sono passate ma incalzanti (Son li sul Cordusio, vedon lì quel forno, 432-33); e il modulo dell'elenco, dell'accumulo di nomi (cavalieri, fornai, avventori, pani, banco, panche, madie, casse, sacchi, frulloni, crusca, farina, pasta, 439-41), adatto a suggerire un ritmo forsennato e impetuoso.</note>
        <note xml:id="Bricchi_cap16-n11" type="comm" target="quarantana/cap16.xml#c16_13948" targetEnd="quarantana/cap16.xml#c16_14580"><ref rend="bold">Con che cosa... la forza del re</ref>:  Dati storici: i monsignori Alessandro Mazenta (467), arciprete del duomo, e Girolamo Settala (468), fratello dell’eminente medico Lodovico (che comparirà nel romanzo, a partire da XXXI, 84), morirono entrambi di peste nel 1630. I navarrii (522) sono i francesi, sudditi del re Enrico IV di Navarra. Per il valore dispregiativo del termine vedi nota a V, 498-564. Il cardinale là di Francia (523) è il Richelieu, il cui nome è già stato storpiato dal podestà ospite di don Rodrigo nel capitolo V (vedi la nota a 414-455). Da un punto di vista linguistico si noti l’uso di Milano al maschile (In un Milano, 460; ripetuto in mezzo Milano, 559), un'abitudine tipica dei dialetti lombardi, che attribuiscono il genere maschile ai nomi di città terminanti in -o, ma estranea al fiorentino. Milano al maschile compare in bocca ai personaggi popolari, anche in altri punti del romanzo (XXVI, 460; XXXIV, 115 e 134; XXXVII, 183), e testimonia dunque l'intenzione dell'autore di salvare, anche nell’edizione definitiva, elementi dialettali lombardi che possano caratterizzare la parlata dei suoi protagonisti. Ma in un luogo è addirittura la voce del narratore a utilizzare la forma maschile: Milano si trovava ormai in tale stato, da non veder cosa giovasse guardarlo (XXXIV, 9-10). Dunque «non si stenta a credere che anche per il Manzoni Milano al femminile dovesse essere, peggio che un segno di affettazione, una sgradevole stonatura» (Bonora 1973).</note>
        <note xml:id="Bricchi_cap16-n12" type="comm" target="quarantana/cap16.xml#c16_14582" targetEnd="quarantana/cap16.xml#c16_15454"><ref rend="bold">Ne volete una prova... a man salva</ref>:  Il discorso del mercante, prima attento al comportamento di una folla anonima, poi concentrato sulle azioni di singoli individui senza volto (uno più manigoldo degli altri, 449; Un galantuomo del vicinato, 455), si stringe ora attorno a Renzo. «Se a Ulisse [nel libro VIII dell’Odissea] accade di ascoltare la propria storia cantata da un aedo, il viaggiatore dei Promessi Sposi invece trova solo un mercante, in mezzo a un gruppo di curiosi, che racconta la sua avventura milanese deformandola da cima a fondo con l'enfasi di una prudenza che è ancora quella, più che mai trionfante ed economica, di don Abbondio» (Raimondi 1974). Il racconto del mercante è in effetti «il rovescio della sommossa di San Martino» (Pampaloni 1988). Già la descrizione della rivolta per bocca del mercante è stata infatti un rovesciamento di prospettiva, la proposta del punto di vista di chi sta dalla parte dei potenti, mentre la storia era stata ricostruita dal narratore con partecipe attenzione alle esigenze del popolo. Le vicende di Renzo sono non solo un cambio di prospettiva, ma un'alterazione dei fatti, uno stravolgimento della realtà. Infatti l'opposizione tra realtà e racconto è addirittura speculare. Il protagonista aveva reagito con indignazione alla proposta del vecchio di uccidere il vicario (XIII, 108 sgg.) e aveva quindi aiutato Ferrer a portarlo in salvo: qui gli si attribuisce l'intenzione di ammazzare tutti i signori. La sola lettera in possesso di Renzo era diretta al padre Bonaventura; qui si parla di un fascio di lettere (546) e si suggerisce che sono compromettenti (558).</note>
        <note xml:id="Bricchi_cap16-n13" type="comm" target="quarantana/cap16.xml#c16_14175" targetEnd="quarantana/cap16.xml#c16_15213"><ref rend="bold">A Renzo quel poco... era venuto</ref>:  Ricorre qui per l’ultima volta nel capitolo la parola galantuomo/galantuomini (580-81), già apparsa prima in bocca all’oste (303), poi a Renzo (328), infine due volte nel discorso del mercante (455 e 514). Ciascuna di queste occorrenze propone una diversa sfumatura nel significato di un termine diffusissimo nel romanzo e adattabile, di volta in volta, alla morale di chi se ne serve (vedi nota a I, 246-283). Nel discorso dell’oste il significato è quello proprio, di persona che non ha guai con la legge (e si confronti questa definizione con quella dell’oste del villaggio, che applicava al concetto ben altra elasticità morale, VII, 580-86). Nel secondo caso compare invece una nuova sfumatura di significato: galantuomo è, per Renzo tormentato dai curiosi, chi non fa troppe domande. Infine, per il mercante, galantuomo è chi rispetta l'ordine costituito nei suoi valori più conformisti: chi si oppone alla rivolta con l'esibizione di simboli religiosi (455-60), e chi fa il suo lavoro senza occuparsi di problemi che oltrepassano il quotidiano (513-15). Analogo il senso del termine secondo l'anonimo cliente dell’'osteria che se ne serve per ultimo. Tutte queste sfumature di significato si riconducono dunque al senso principale di galantuomo come persona onesta. Ma ciascuno dei personaggi, a seconda delle sue esigenze private e professionali, definisce diversamente un comportamento corretto: lo stesso termine si piega alla visione del mondo di individui diversi. Anche un altro termine usato nelle righe finali era già comparso all'interno del capitolo, provvidenza: il mercante aveva chiamato una provvidenza (508) l’imminente impiccagione dei rivoltosi catturati; ora la voce narrante colloca il cammino di Renzo sotto la guida della Provvidenza (593-94). Non più, dunque, come nel caso di galantuomo, le molte visioni dei personaggi, poste tutte su uno stesso piano, e tutte limitate, ma il contrasto tra l’uso improprio del mercante e quello corretto della voce narrante (nel primo caso la parola è minuscola, nel secondo maiuscola). Dopo il coro variopinto delle voci all'osteria, dopo che l’avventura di Renzo è stata raccontata alla rovescia, il narratore riprende dunque le redini della storia, e colloca autorevolmente il suo eroe sotto la guida della Provvidenza. La comparsa del termine nel discorso del narratore, e l’uso della lettera maiuscola dicono insomma che lo scrittore sta dalla parte di Renzo, e che tutti i discorsi registrati in questo capitolo hanno travisato e distorto il senso profondo delle sue azioni.</note>
        <note xml:id="Bricchi_cap16-n14" type="comm" target="quarantana/cap16.xml#c16_10111"><ref rend="bold">asilo</ref>:  rifugio;</note>
        <note xml:id="Bricchi_cap16-n15" type="comm" target="quarantana/cap16.xml#c16_10147"><ref rend="bold">disegnato</ref>:  scelto;</note>
        <note xml:id="Bricchi_cap16-n16" type="comm" target="quarantana/cap16.xml#c16_10254"><ref rend="bold">obbligante</ref>:  gentile, premuroso;</note>
        <note xml:id="Bricchi_cap16-n17" type="comm" target="quarantana/cap16.xml#c16_10280" targetEnd="quarantana/cap16.xml#c16_10282"><ref rend="bold">di quel conio</ref>:  di quel genere;</note>
        <note xml:id="Bricchi_cap16-n18" type="comm" target="quarantana/cap16.xml#c16_10284"><ref rend="bold">risolvette</ref>:  decise;</note>
        <note xml:id="Bricchi_cap16-n19" type="comm" target="quarantana/cap16.xml#c16_10324"><ref rend="bold">largo</ref>:  spazio;</note>
        <note xml:id="Bricchi_cap16-n20" type="comm" target="quarantana/cap16.xml#c16_10390"><ref rend="bold">dell'imbroglio</ref>:  difficoltà;</note>
        <note xml:id="Bricchi_cap16-n21" type="comm" target="quarantana/cap16.xml#c16_10407"><ref rend="bold">intoppo</ref>:  ostacolo;</note>
        <note xml:id="Bricchi_cap16-n22" type="comm" target="quarantana/cap16.xml#c16_10438"><ref rend="bold">fisionomici</ref>:  sull'espressione del volto;</note>
        <note xml:id="Bricchi_cap16-n23" type="comm" target="quarantana/cap16.xml#c16_10447" targetEnd="quarantana/cap16.xml#c16_10448"><ref rend="bold">a proposito</ref>:  adatta;</note>
        <note xml:id="Bricchi_cap16-n24" type="comm" target="quarantana/cap16.xml#c16_10481"><ref rend="bold">pappagorgia</ref>:  doppio mento.</note>
        <note xml:id="Bricchi_cap16-n25" type="comm" target="quarantana/cap16.xml#c16_10509"><ref rend="bold">cicalone</ref>:  chiacchierone;</note>
        <note xml:id="Bricchi_cap16-n26" type="comm" target="quarantana/cap16.xml#c16_10592"><ref rend="bold">impicciato</ref>:  in difficoltà;</note>
        <note xml:id="Bricchi_cap16-n27" type="comm" target="quarantana/cap16.xml#c16_10614"><ref rend="bold">pressante</ref>:  urgente;</note>
        <note xml:id="Bricchi_cap16-n28" type="comm" target="quarantana/cap16.xml#c16_10668"><ref rend="bold">mancina</ref>:  sinistra;</note>
        <note xml:id="Bricchi_cap16-n29" type="comm" target="quarantana/cap16.xml#c16_10687"><ref rend="bold">diviato</ref>:  difilato;</note>
        <note xml:id="Bricchi_cap16-n30" type="comm" target="quarantana/cap16.xml#c16_10703"><ref rend="bold">accozzando</ref>:  collegando.</note>
        <note xml:id="Bricchi_cap16-n31" type="comm" target="quarantana/cap16.xml#c16_10775"><ref rend="bold">guardato</ref>:  custodito;</note>
        <note xml:id="Bricchi_cap16-n32" type="comm" target="quarantana/cap16.xml#c16_10831" targetEnd="quarantana/cap16.xml#c16_10835"><ref rend="bold">fare un po' di bene</ref>:  pregare (cfr. XI, 692-93);</note>
        <note xml:id="Bricchi_cap16-n33" type="comm" target="quarantana/cap16.xml#c16_10866"><ref rend="bold">riscaldata</ref>:  eccitata;</note>
        <note xml:id="Bricchi_cap16-n34" type="comm" target="quarantana/cap16.xml#c16_10884" targetEnd="quarantana/cap16.xml#c16_10885"><ref rend="bold">a mano</ref>:  a portata di mano;</note>
        <note xml:id="Bricchi_cap16-n35" type="comm" target="quarantana/cap16.xml#c16_10917" targetEnd="quarantana/cap16.xml#c16_10918"><ref rend="bold">Di ragione</ref>:  secondo ragione, verosimilmente;</note>
        <note xml:id="Bricchi_cap16-n36" type="comm" target="quarantana/cap16.xml#c16_10975" targetEnd="quarantana/cap16.xml#c16_10976"><ref rend="bold">in semitono</ref>:  in sordina;</note>
        <note xml:id="Bricchi_cap16-n37" type="comm" target="quarantana/cap16.xml#c16_10987"><ref rend="bold">gabellini</ref>:  dazieri;</note>
        <note xml:id="Bricchi_cap16-n38" type="comm" target="quarantana/cap16.xml#c16_10993"><ref rend="bold">micheletti</ref>:  soldati spagnoli.</note>
        <note xml:id="Bricchi_cap16-n39" type="comm" target="quarantana/cap16.xml#c16_11142"><ref rend="bold">vestigio</ref>:  traccia, ricordo;</note>
        <note xml:id="Bricchi_cap16-n40" type="comm" target="quarantana/cap16.xml#c16_11223" targetEnd="quarantana/cap16.xml#c16_11224"><ref rend="bold">il fare</ref>:  il comportamento;</note>
        <note xml:id="Bricchi_cap16-n41" type="comm" target="quarantana/cap16.xml#c16_11230"><ref rend="bold">quell'esibizioni</ref>:  gentilezze;</note>
        <note xml:id="Bricchi_cap16-n42" type="comm" target="quarantana/cap16.xml#c16_11355" targetEnd="quarantana/cap16.xml#c16_11356"><ref rend="bold">in aria</ref>:  campati per aria, irrealizzabili;</note>
        <note xml:id="Bricchi_cap16-n43" type="comm" target="quarantana/cap16.xml#c16_11473" targetEnd="quarantana/cap16.xml#c16_11475"><ref rend="bold">fece le viste</ref>:  finse.</note>
        <note xml:id="Bricchi_cap16-n44" type="comm" target="quarantana/cap16.xml#c16_11559"><ref rend="bold">lumi</ref>:  ragionamenti;</note>
        <note xml:id="Bricchi_cap16-n45" type="comm" target="quarantana/cap16.xml#c16_11612" targetEnd="quarantana/cap16.xml#c16_11616"><ref rend="bold">non se n'usciva a bene</ref>:  non otteneva il suo intento;</note>
        <note xml:id="Bricchi_cap16-n46" type="comm" target="quarantana/cap16.xml#c16_11679"><ref rend="bold">sfratto</ref>:  esilio, bando;</note>
        <note xml:id="Bricchi_cap16-n47" type="comm" target="quarantana/cap16.xml#c16_11697"><ref rend="bold">frasca</ref>:  ramoscello che funge da insegna di un'osteria;</note>
        <note xml:id="Bricchi_cap16-n48" type="comm" target="quarantana/cap16.xml#c16_11740"><ref rend="bold">rocca</ref>:  attrezzo per filare;</note>
        <note xml:id="Bricchi_cap16-n49" type="comm" target="quarantana/cap16.xml#c16_11815" targetEnd="quarantana/cap16.xml#c16_11817"><ref rend="bold">sul suo essere</ref>:  su di lui.</note>
        <note xml:id="Bricchi_cap16-n50" type="comm" target="quarantana/cap16.xml#c16_11995"><ref rend="bold">diritta</ref>:  destra;</note>
        <note xml:id="Bricchi_cap16-n51" type="comm" target="quarantana/cap16.xml#c16_12104"><ref rend="bold">rifinito</ref>:  sfinito;</note>
        <note xml:id="Bricchi_cap16-n52" type="comm" target="quarantana/cap16.xml#c16_12118"><ref rend="bold">destramente</ref>:  con astuzia;</note>
        <note xml:id="Bricchi_cap16-n53" type="comm" target="quarantana/cap16.xml#c16_12122"><ref rend="bold">traversa</ref>:  strada secondaria;</note>
        <note xml:id="Bricchi_cap16-n54" type="comm" target="quarantana/cap16.xml#c16_12124"><ref rend="bold">mettesse</ref>:  portasse;</note>
        <note xml:id="Bricchi_cap16-n55" type="comm" target="quarantana/cap16.xml#c16_12135"><ref rend="bold">rinfrescato</ref>:  rifocillato.</note>
        <note xml:id="Bricchi_cap16-n56" type="comm" target="quarantana/cap16.xml#c16_12252"><ref rend="bold">mezzetta</ref>:  misura corrispondente a circa mezzo litro;</note>
        <note xml:id="Bricchi_cap16-n57" type="comm" target="quarantana/cap16.xml#c16_12322"><ref rend="bold">negozio</ref>:  affare, scopo;</note>
        <note xml:id="Bricchi_cap16-n58" type="comm" target="quarantana/cap16.xml#c16_12347"><ref rend="bold">vergognosi</ref>:  timidi;</note>
        <note xml:id="Bricchi_cap16-n59" type="comm" target="quarantana/cap16.xml#c16_12391"><ref rend="bold">atte</ref>:  capaci;</note>
        <note xml:id="Bricchi_cap16-n60" type="comm" target="quarantana/cap16.xml#c16_12431"><ref rend="bold">soprarrivato</ref>:  appena arrivato;</note>
        <note xml:id="Bricchi_cap16-n61" type="comm" target="quarantana/cap16.xml#c16_12499"><ref rend="bold">istanza</ref>:  insistenza.</note>
        <note xml:id="Bricchi_cap16-n62" type="comm" target="quarantana/cap16.xml#c16_12752"><ref rend="bold">all'affettazione</ref>:  ostentazione, esibizione poco naturale;</note>
        <note xml:id="Bricchi_cap16-n63" type="comm" target="quarantana/cap16.xml#c16_12834"><ref rend="bold">contorno</ref>:  dintorni;</note>
        <note xml:id="Bricchi_cap16-n64" type="comm" target="quarantana/cap16.xml#c16_12878" targetEnd="quarantana/cap16.xml#c16_12879"><ref rend="bold">in orecchi</ref>:  attento;</note>
        <note xml:id="Bricchi_cap16-n65" type="comm" target="quarantana/cap16.xml#c16_12883" targetEnd="quarantana/cap16.xml#c16_12884"><ref rend="bold">suo fatto</ref>:  affar suo;</note>
        <note xml:id="Bricchi_cap16-n66" type="comm" target="quarantana/cap16.xml#c16_12888" targetEnd="quarantana/cap16.xml#c16_12889"><ref rend="bold">scoprir paese</ref>:  raccogliere informazioni (espressione toscana).</note>
        <note xml:id="Bricchi_cap16-n67" type="comm" target="quarantana/cap16.xml#c16_13060"><ref rend="bold">proposizione</ref>:  affermazione;</note>
        <note xml:id="Bricchi_cap16-n68" type="comm" target="quarantana/cap16.xml#c16_13062"><ref rend="bold">avanzata</ref>:  audace;</note>
        <note xml:id="Bricchi_cap16-n69" type="comm" target="quarantana/cap16.xml#c16_13151"><ref rend="bold">briglia</ref>:  redini del cavallo;</note>
        <note xml:id="Bricchi_cap16-n70" type="comm" target="quarantana/cap16.xml#c16_13155"><ref rend="bold">staffa</ref>:  arnese di ferro dove si appoggia il piede salendo a cavallo.</note>
        <note xml:id="Bricchi_cap16-n71" type="comm" target="quarantana/cap16.xml#c16_13328"><ref rend="bold">frugar</ref>:  interrogare;</note>
        <note xml:id="Bricchi_cap16-n72" type="comm" target="quarantana/cap16.xml#c16_13399"><ref rend="bold">brusca</ref>:  pericolosa, difficile;</note>
        <note xml:id="Bricchi_cap16-n73" type="comm" target="quarantana/cap16.xml#c16_13430"><ref rend="bold">guardar</ref>:  sorvegliare;</note>
        <note xml:id="Bricchi_cap16-n74" type="comm" target="quarantana/cap16.xml#c16_13447"><ref rend="bold">trinciando</ref>:  tagliando a pezzi;</note>
        <note xml:id="Bricchi_cap16-n75" type="comm" target="quarantana/cap16.xml#c16_13488" targetEnd="quarantana/cap16.xml#c16_13489"><ref rend="bold">suo fatto</ref>:  affar suo;</note>
        <note xml:id="Bricchi_cap16-n76" type="comm" target="quarantana/cap16.xml#c16_13521"><ref rend="bold">un'intelligenza</ref>:  accordo;</note>
        <note xml:id="Bricchi_cap16-n77" type="comm" target="quarantana/cap16.xml#c16_13568" targetEnd="quarantana/cap16.xml#c16_13569"><ref rend="bold">gente abbastanza</ref>:  abbastanza numerosi;</note>
        <note xml:id="Bricchi_cap16-n78" type="comm" target="quarantana/cap16.xml#c16_13624" targetEnd="quarantana/cap16.xml#c16_13625"><ref rend="bold">lo servo</ref>:  gli fornisco;</note>
        <note xml:id="Bricchi_cap16-n79" type="comm" target="quarantana/cap16.xml#c16_13681" targetEnd="quarantana/cap16.xml#c16_13683"><ref rend="bold">non tornava conto</ref>:  non era opportuno.</note>
        <note xml:id="Bricchi_cap16-n80" type="comm" target="quarantana/cap16.xml#c16_13694" targetEnd="quarantana/cap16.xml#c16_13696"><ref rend="bold">dare il sacco</ref>:  saccheggiare:</note>
        <note xml:id="Bricchi_cap16-n81" type="comm" target="quarantana/cap16.xml#c16_13758"><ref rend="bold">bell'apparato</ref>:  congegno;</note>
        <note xml:id="Bricchi_cap16-n82" type="comm" target="quarantana/cap16.xml#c16_13856"><ref rend="bold">madie</ref>:  mobili dove si impasta e si lascia a lievitare il pane;</note>
        <note xml:id="Bricchi_cap16-n83" type="comm" target="quarantana/cap16.xml#c16_13859"><ref rend="bold">frulloni</ref>:  setacci;</note>
        <note xml:id="Bricchi_cap16-n84" type="comm" target="quarantana/cap16.xml#c16_13994"><ref rend="bold">all'archetto</ref>:  elemento architettonico, decorazione;</note>
        <note xml:id="Bricchi_cap16-n85" type="comm" target="quarantana/cap16.xml#c16_14088" targetEnd="quarantana/cap16.xml#c16_14089"><ref rend="bold">abito corale</ref>:  veste per cantare nel coro delle messe solenni;</note>
        <note xml:id="Bricchi_cap16-n86" type="comm" target="quarantana/cap16.xml#c16_14103"><ref rend="bold">penitenziere</ref>:  confessore con facoltà di assolvere peccati riservati.</note>
        <note xml:id="Bricchi_cap16-n87" type="comm" target="quarantana/cap16.xml#c16_14152"><ref rend="bold">cantonate</ref>:  angoli delle strade;</note>
        <note xml:id="Bricchi_cap16-n88" type="comm" target="quarantana/cap16.xml#c16_14164" targetEnd="quarantana/cap16.xml#c16_14165"><ref rend="bold">cappa magna</ref>:  abito solenne;</note>
        <note xml:id="Bricchi_cap16-n89" type="comm" target="quarantana/cap16.xml#c16_14192"><ref rend="bold">meta</ref>:  tariffa in materia di commestibili (XII, 78-79);</note>
        <note xml:id="Bricchi_cap16-n90" type="comm" target="quarantana/cap16.xml#c16_14198"><ref rend="bold">d'ott'once</ref>:  l'oncia corrisponde a circa trenta grammi;</note>
        <note xml:id="Bricchi_cap16-n91" type="comm" target="quarantana/cap16.xml#c16_14203"><ref rend="bold">bazza</ref>:  fortuna (voce spagnola di origine araba);</note>
        <note xml:id="Bricchi_cap16-n92" type="comm" target="quarantana/cap16.xml#c16_14204" targetEnd="quarantana/cap16.xml#c16_14207"><ref rend="bold">La vigna è bella</ref>:  espressione idiomatica traducibile con la cuccagna è bella;</note>
        <note xml:id="Bricchi_cap16-n93" type="comm" target="quarantana/cap16.xml#c16_14316" targetEnd="quarantana/cap16.xml#c16_14319"><ref rend="bold">per la più corta</ref>:  per la via più breve.</note>
        <note xml:id="Bricchi_cap16-n94" type="comm" target="quarantana/cap16.xml#c16_14508"><ref rend="bold">ordita</ref>:  preparata;</note>
        <note xml:id="Bricchi_cap16-n95" type="comm" target="quarantana/cap16.xml#c16_14514"><ref rend="bold">lega</ref>:  complotto;</note>
        <note xml:id="Bricchi_cap16-n96" type="comm" target="quarantana/cap16.xml#c16_14523"><ref rend="bold">cabale</ref>:  intrighi;</note>
        <note xml:id="Bricchi_cap16-n97" type="comm" target="quarantana/cap16.xml#c16_14630" targetEnd="quarantana/cap16.xml#c16_14631"><ref rend="bold">un ette</ref>:  una sillaba (forma raddoppiata della congiunzione latina et, «e»);</note>
        <note xml:id="Bricchi_cap16-n98" type="comm" target="quarantana/cap16.xml#c16_14719" targetEnd="quarantana/cap16.xml#c16_14721"><ref rend="bold">così una galanteria</ref>:  che pensiero gentile:</note>
        <note xml:id="Bricchi_cap16-n99" type="comm" target="quarantana/cap16.xml#c16_14743"><ref rend="bold">appostato</ref>:  tenuto sotto controllo;</note>
        <note xml:id="Bricchi_cap16-n100" type="comm" target="quarantana/cap16.xml#c16_14819" targetEnd="quarantana/cap16.xml#c16_14822"><ref rend="bold">ci dan poi dentro</ref>:  cadono nella rete, vengono catturati;</note>
        <note xml:id="Bricchi_cap16-n101" type="comm" target="quarantana/cap16.xml#c16_14925" targetEnd="quarantana/cap16.xml#c16_14927"><ref rend="bold">dar calci all'aria</ref>:  essere impiccati;</note>
        <note xml:id="Bricchi_cap16-n102" type="comm" target="quarantana/cap16.xml#c16_14943"><ref rend="bold">ricorrere</ref>:  rivolgersi alla giustizia.</note>
        <note xml:id="Bricchi_cap16-n103" type="comm" target="quarantana/cap16.xml#c16_14971"><ref rend="bold">fondachi</ref>:  depositi di merci;</note>
        <note xml:id="Bricchi_cap16-n104" type="comm" target="quarantana/cap16.xml#c16_14976" targetEnd="quarantana/cap16.xml#c16_14978"><ref rend="bold">a man salva</ref>:  senza rischio;</note>
        <note xml:id="Bricchi_cap16-n105" type="comm" target="quarantana/cap16.xml#c16_14989" targetEnd="quarantana/cap16.xml#c16_14991"><ref rend="bold">Gli pareva mill'anni</ref>:  non vedeva l'ora;</note>
        <note xml:id="Bricchi_cap16-n106" type="comm" target="quarantana/cap16.xml#c16_15121"><ref rend="bold">imperfetto</ref>:  non finito, interrotto.</note>
      </div>
    </body>
  </text>
</TEI>
