<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Commenti da I promessi sposi:  a cura di Ezio Raimondi, Luciano Bottoni</title>
        <author>Alessandro Manzoni</author>
        <editor>Raimondi, Ezio, Bottoni, Luciano</editor>
        <respStmt>
          <resp>Annotazione digitale</resp>
          <persName xml:id="Laura_Trombini">Laura Trombini</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2025</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Ezio Raimondi, Luciano Bottoni</title>
          <editor>Raimondi, Ezio, Bottoni, Luciano</editor>
          <pubPlace>Roma</pubPlace>
          <publisher>Carocci</publisher>
          <date>2021</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="Laura_Trombini" when="2025-03-06">Annotazione digitale</change>
      </listChange>
    </revisionDesc>
  </teiHeader>
  <text>
    <body>
      <div xml:id="Raimondi-Bottoni_cap11">
        <note xml:id="Raimondi-Bottoni_cap11-n1" type="comm" target="quarantana/cap11.xml#c11_10001" targetEnd="quarantana/cap11.xml#c11_10032">
          <ref rend="bold">Come un branco di segugi... tornavano i bravi</ref>:  il CAP. VIII li aveva rappresentati come una «mandra di porci» (r. 249), ma ora in funzione di <hi rend="italic">incipit</hi> il paragone con i suoi dettagli sarcastici («musi bassi»,le «code ciondoloni») sembra riciclare maliziosamente (con il mil. <hi rend="italic">la coa in mezz ai gamb</hi>) una similitudine canonica del Tasso... «Qual dopo lunga e faticosa caccia / Tornansi mesti ed anelanti i cani / Che la fera perduta abbian di traccia / ... Tal pieni d'ira e di vergogna in faccia / Riedono stanchi i cavalieri cristiani» (<hi rend="italic">Ger. lib.</hi>, VII, 2). L'immagine si sdoppierà poi in quella del lupo affamato, che il narratore dichiarandolo a tutte lettere mutua dal Grossi per applicarla al Griso (rr. 301-309); così come la «scompigliata notte» ritorna, più avanti, nello «scompiglio di quella notte».
                     </note>
        <note xml:id="Raimondi-Bottoni_cap11-n3" type="comm" target="quarantana/cap11.xml#c11_10086" targetEnd="quarantana/cap11.xml#c11_10092">
          <ref rend="bold">la più grossa e la più arrischiata</ref>:  il sequestro di persona a scopo di violenza, il «rapto di donna honesta», come si dirà poi per il Griso, era uno dei reati più gravi.
                     </note>
        <note xml:id="Raimondi-Bottoni_cap11-n5" type="comm" target="quarantana/cap11.xml#c11_10133" targetEnd="quarantana/cap11.xml#c11_10134">
          <ref rend="bold">quel voglioso</ref>:  quel tale che avrà tanto ardire e volontà; e in bocca a don Rodrigo l'aggettivo letterario prende sapore di disprezzo, dall'alto al basso.
                     </note>
        <note xml:id="Raimondi-Bottoni_cap11-n7" type="comm" target="quarantana/cap11.xml#c11_10149" targetEnd="quarantana/cap11.xml#c11_10150">
          <ref rend="bold">quel tanghero</ref>:  è Renzo, il villano, il «tanghero temerario» che il Griso avrebbe dovuto, all'occasione, lasciare con «un buon ricordo sulle spalle» (CAP. VII). Anche fra Cristoforo era stato apostrofato da don Rodrigo con un «villano temerario», meritevole di qualche «carezza » .
                     </note>
        <note xml:id="Raimondi-Bottoni_cap11-n9" type="comm" target="quarantana/cap11.xml#c11_10162" targetEnd="quarantana/cap11.xml#c11_10165">
          <ref rend="bold">a Bergamo la vecchia</ref>:  si ricorderà che Agnese avrebbe dovuto essere sviata dalla parlata bergamasca del Grignapoco. «Vecchia» è di nuovo spregiativo, quasi con un gesto di stizza sdegnosa.
                     </note>
        <note xml:id="Raimondi-Bottoni_cap11-n11" type="comm" target="quarantana/cap11.xml#c11_10168" targetEnd="quarantana/cap11.xml#c11_10170">
          <ref rend="bold">Poh la giustizia!</ref>:  in milanese il termine - spiega il Cherubini - vale anche per «sbirraglia»; così l'espressione «non è un ragazzo» richiama il <hi rend="italic">te see minga on fiœu</hi> del meneghino.
                     </note>
        <note xml:id="Raimondi-Bottoni_cap11-n13" type="comm" target="quarantana/cap11.xml#c11_10190" targetEnd="quarantana/cap11.xml#c11_10193">
          <ref rend="bold">Chi gli darebbe retta?</ref>:  a loro, a Renzo, a fra Cristoforo e Agnese. L'idiotismo toscano, il <hi rend="italic">gli</hi> per <hi rend="italic">loro</hi> - che irritava il Rigutini come una sgrammaticatura - dà alle considerazioni di don Rodrigo le inflessioni spedite del parlato.
                     </note>
        <note xml:id="Raimondi-Bottoni_cap11-n15" type="comm" target="quarantana/cap11.xml#c11_10199" targetEnd="quarantana/cap11.xml#c11_10213">
          <ref rend="bold">Son come gente perduta sulla terra... gente di nessuno</ref>:  nel suo disprezzo per i diseredati senza padrone, don Rodrigo dialogizza per antifrasi le stesse espressioni con cui l'autore nel <hi rend="italic">Discorso</hi> sulla storia longobardica commentava il destino d'una «immensa moltitudine d'uomini, una serie di generazioni, che passa su la terra, su la sua terra, inosservata, senza lasciarvi un vestigio..»; e l'aggettivo <hi rend="italic">perduta</hi> aggiunge il senso d'una inesorabilità biblica. Alla mentalità superba e brutale del signorotto, con il suo mito dell'onore, fanno riscontro i dettagli descrittivi della «stanzaccia disabitata», delle «imposte intarlate» che riducono a proporzioni meschine l'albagia, la boria, di una piccola nobiltà arroccata in cadenti «palazzotti feudali».
                     </note>
        <note xml:id="Raimondi-Bottoni_cap11-n17" type="comm" target="quarantana/cap11.xml#c11_10276" targetEnd="quarantana/cap11.xml#c11_10330">
          <ref rend="bold">un pascolo alla passion principale... Lucia... se prega.</ref>:  dalla enunciazione diegetica e dal monologo traspare l'aggressività - se non la libido - del capriccio erotico di don Rodrigo, che non s'accende solo per un punto d'onore come interpretava, onestamente, il De Sanctis. È infatti sulle «lusinghe» da usare per rabbonire la vittima che indugia la sua immaginazione, con un compiacimento narcisistico per il proprio «viso più umano». Don Rodrigo è la versione mediocre e periferica del libertino per il quale, come nell'universo nero di Sade, «tous les sujets de la classe avilie ne sont bons qu'à des expériences».
                     </note>
        <note xml:id="Raimondi-Bottoni_cap11-n19" type="comm" target="quarantana/cap11.xml#c11_10445" targetEnd="quarantana/cap11.xml#c11_10450">
          <ref rend="bold">signore spaccone... lascifareame</ref>:  l'irritazione rende sarcastico il libertino deluso, sino a rifare il verso al «lasci fare a me» del Griso (CAP. VII, r. 334). La progressione dei tre appellativi, con l'anafora di «signor» (che non è più il «signor Griso» del CAP. VIII), aduna insieme, attraverso la voce di don Rodrigo, il «capo de' bravi», la «millanteria» e li «lasci fare a me» del CAP. VII. L'ultima frase dialogica, convertita in nome, rende, nel suo corsivo, l'intonazione canzonatoria e parodica del parlante. Cappellaccio» e «sanrocchino» riprendono invece, nella prospettiva del narratore, il quadretto mascherato di «in testa un cappellaccio, sulle spalle un sanrocchino di tela incerata, sparso di conchiglie», insieme con «il bordone da pellegrino».
                     </note>
        <note xml:id="Raimondi-Bottoni_cap11-n21" type="comm" target="quarantana/cap11.xml#c11_10509" targetEnd="quarantana/cap11.xml#c11_10520">
          <ref rend="bold">ciò che aveva disposto... veduto... riparato</ref>:  la sequenza dei sette participi ironizza, alle spalle del personaggio, la minuziosità giustificatoria ma inutile della relazione fatta di «ordine» e «confusione»: un vero «intrigo» irrisolto.
                     </note>
        <note xml:id="Raimondi-Bottoni_cap11-n23" type="comm" target="quarantana/cap11.xml#c11_10566" targetEnd="quarantana/cap11.xml#c11_10601">
          <ref rend="bold">che sotto questo tetto ci fosse una spia... lo concio... feste</ref>:  nel dialogo fra servo e padrone s'avverte, oltre alla irritazione concitata, uno sdoppiamento ironico di situazione che atraverso il sospetto dei due interlocutori trasforma l'intervento del vecchio servitore nel tradimento imperdonabile di un «birbone». Si noti il calco sul mil. <hi rend="italic">conscià per i fest</hi>.
                     </note>
        <note xml:id="Raimondi-Bottoni_cap11-n25" type="comm" target="quarantana/cap11.xml#c11_10852" targetEnd="quarantana/cap11.xml#c11_12928">
          <ref rend="bold">Va a dormire... così pagano... la giustizia... un giorno... questa</ref>:  il commento diegetico del narratore sembra rifarsi a una matrice tematica shakespeariana... «Ragazzo! Lucio! Profondamente addormentato? Non importa; goditi la dolcissima freschezza del sonno...» (<hi rend="italic">Giulio Cesare</hi>, II, I). Ma il topos del sonno rimuneratore viene sviluppato in forma di apostrofe, alla maniera di Sterne che parla di «obbligazioni» dell'autore di «fronte al mondo» e rende allo zio Tobia il suo tributo... «Scendano per sempre sul tuo capo la pace e il conforto! Tu non invidiasti mai gli agi di nessuno; di nessuno offendesti mai le opinioni, mai ne denigrasti l'onorabilità... per ogni dolore umano avesti una lacrima, per ogni bisogno uno scellino» (<hi rend="italic">Tristram</hi>, III, 34). L'allocuzione derisoria inserisce entro il motivo topico il tema della giustizia, come a far eco a quello del finale del CAP. III, e implica forse un ricordo della predizione lanciata da fra Cristoforo... «verrà un giorno» (CAP. VI, r. 91). Consegnando don Rodrigo ai monatti anche il Griso si farà giustizia, ma la peste lo pagherà con gli interessi (CAP. XXXIII). L'ambiguità voluta della voce narrativa trova dunque la sua chiave esegetica solo a lettura inoltrata, in un altro punto del romanzo.
                     </note>
        <note xml:id="Raimondi-Bottoni_cap11-n27" type="comm" target="quarantana/cap11.xml#c11_10998" targetEnd="quarantana/cap11.xml#c11_10999">
          <ref rend="bold">san Martino!</ref>:  è il sabato dell'11 novembre, il giorno di scadenza della scommessa (CAP. VII). Il conte Attilio, che aveva messo fuori causa «tutti i santi del lunario», sventola ora il nome di quello che deve benedire l'insuccesso del cugino.
                     </note>
        <note xml:id="Raimondi-Bottoni_cap11-n29" type="comm" target="quarantana/cap11.xml#c11_11031" targetEnd="quarantana/cap11.xml#c11_11032">
          <ref rend="bold">farvi rimanere</ref>:  dialettale per restare di stucco, essere sorpreso; sulla stessa tonalità bassa di «scotta, zampino, gatta morta, impastocchiarvi».
                     </note>
        <note xml:id="Raimondi-Bottoni_cap11-n31" type="comm" target="quarantana/cap11.xml#c11_12934" targetEnd="quarantana/cap11.xml#c11_11093">
          <ref rend="bold">Quel frate... fare di gatta morta... impiccione</ref>:  dei due cugini proprio il mondano e frivolo conte Attilio - che si ripresenta con le sue disinvolte battute (cfr. il mil. <hi rend="italic">gattamorgna</hi>; nel Maggi troviamo «la gatta morta in Gesa»), ma prendendo la faccenda con «serietà» - dà ascolto soprattutto al punto d'onore. Il frate è un furbo («dirittone») che va battuto politicamente con le «regole della prudenza». Il termine meneghino <hi rend="italic">impastocchiarvi</hi> rende la mentalità intrigante del conte; si legge nelle <hi rend="italic">Sett desgrazzi</hi> del Porta... «l'ha pientaa ona pastoccia ai sœu parent» («ha impastato un rigiro ai suoi genitori»).
                     </note>
        <note xml:id="Raimondi-Bottoni_cap11-n33" type="comm" target="quarantana/cap11.xml#c11_11124" targetEnd="quarantana/cap11.xml#c11_11125">
          <ref rend="bold">tanta sofferenza</ref>:  tanta sopportazione generosa.
                     </note>
        <note xml:id="Raimondi-Bottoni_cap11-n35" type="comm" target="quarantana/cap11.xml#c11_11559" targetEnd="quarantana/cap11.xml#c11_11209">
          <ref rend="bold">Bisogna... raddoppiare... le gentilezze... bastonate a un membro</ref>:  il machiavellismo beffardo del conte non si limita a teorizzare una tattica spregiudicata ai danni di fra Cristoforo; distinguendo tra le «gentilezze» diplomatiche e le «bastonate» che possono essere «carezze» egli impegna subito il Conte zio, temuto e preso in giro come «politicone» di grosso calibro, e mobilita tutta l'influenza del casato per un servizio «da parente e da amico». La questione è proprio seria, in gioco è lo stesso ordine sociale, il rapporto corretto «co' pari nostri».
                     </note>
        <note xml:id="Raimondi-Bottoni_cap11-n37" type="comm" target="quarantana/cap11.xml#c11_11278" targetEnd="quarantana/cap11.xml#c11_11280">
          <ref rend="bold">del Consiglio segreto</ref>:  l'assemblea consultiva, composta di tredici membri, che fiancheggiava il governatore di Milano nell'amministrazione ordinaria.
                     </note>
        <note xml:id="Raimondi-Bottoni_cap11-n39" type="comm" target="quarantana/cap11.xml#c11_11391" targetEnd="quarantana/cap11.xml#c11_11495">
          <ref rend="bold">don Rodrigo... agitato da passioni più gravi... burlato cosi barbaramente</ref>:  rispetto al «rider sotto i baffi» del conte Attilio le «passioni più gravi» di don Rodrigo ne riconfermano le costanti caratteriali, dalla mascherata apprensione, che è un larvato complesso d'inferiorità, alla irritabilità ombrosa per un fallimento che inasprisce, alla fine, il capriccio di chi sta sopra a tanti «mascalzoni».
                     </note>
        <note xml:id="Raimondi-Bottoni_cap11-n41" type="comm" target="quarantana/cap11.xml#c11_11546">
          <ref rend="bold">mascalzone</ref>:  nel significato di plebeo, di «persona d'umile condizione» (come al CAP. V, r. 251), non «galantuomo» come il «podestà». Il linguaggio di parte irride i ruoli codificati della giustizia.
                     </note>
        <note xml:id="Raimondi-Bottoni_cap11-n43" type="comm" target="quarantana/cap11.xml#c11_11685" targetEnd="quarantana/cap11.xml#c11_11756">
          <ref rend="bold">sarà contento dell'onore... parlare... del conte duca... dargli ragione... condiscendenza</ref>:  nel battibecco tra i cugini si sviluppano con grande coerenza tematica i presupposti argomentativi e i contrasti dialogici esibiti durante le conversazioni conviviali del CAP.V.
                     </note>
        <note xml:id="Raimondi-Bottoni_cap11-n45" type="comm" target="quarantana/cap11.xml#c11_11757" targetEnd="quarantana/cap11.xml#c11_11759">
          <ref rend="bold">Farò di buono</ref>:  ovvero «mi ci metterò con impegno, farò sul serio»; il modo di dire è presente anche in testi letterari toscani, ma ha riscontro - come molte altre locuzioni dialettali accolte dal Manzoni - nel milanese <hi rend="italic">fà debón</hi> (Bonora). Anche nel conte Attilio affiora la parlata idiomatica, quando deve tirare le somme (cfr. <hi rend="italic">trà là ona parolla in d'oreggia</hi>).
                     </note>
        <note xml:id="Raimondi-Bottoni_cap11-n47" type="comm" target="quarantana/cap11.xml#c11_11903">
          <ref rend="bold">infinocchiata</ref>:  abbindolata con astuzia grossolana. La disinvoltura del racconto diegetico si avvicina alla sfera discorsiva di Perpetua, assume nel termine il suo punto di vista stizzoso, che poi diviene quello di tutto l'enunciato. Il termine «infinocchiare» corrisponde al mil. <hi rend="italic">imbosciorar</hi> cui risponde - osserva il Cherubini - il francese «se laisser emboiser».
                     </note>
        <note xml:id="Raimondi-Bottoni_cap11-n49" type="comm" target="quarantana/cap11.xml#c11_11967" targetEnd="quarantana/cap11.xml#c11_11978">
          <ref rend="bold">da quel giovine... da quella madonnina infilzata</ref>:  il crescendo di definizioni antifrastiche ricalca l'enfasi oratoria di Perpetua; «infilzata» sta con icasticità ironica per «trafitta» e allude alle immagini popolari e compunte della Madonna dei Sette Dolori con il cuore ferito da sette spade. Le chiacchiere sbrigative di Perpetua presentano così l'eroina del romanzo come una piccola ipocrita sempre pronta a piangere (il mil. <hi rend="italic">avemaria infilzada</hi>). E il lettore, anche se ne intende subito la deformazione spazientita, deve pur tener conto d'una bella faccina atteggiata al piagnisteo.
                     </note>
        <note xml:id="Raimondi-Bottoni_cap11-n51" type="comm" target="quarantana/cap11.xml#c11_13088" targetEnd="quarantana/cap11.xml#c11_12062">
          <ref rend="bold">segreto... nel cuore... come, in una botte... un vino... che grilla... gocciola</ref>:  nell'intensità della similitudine, nel realismo comico che adegua lo stato d'animo di Perpetua all'evidenza minuziosa d'un fenomeno fisico così comune nel mondo contadino del romanzo («geme. trapela» rende il dialettale <hi rend="italic">sorà</hi>, ossia sfiatare, trasudare, gemere, stillare), s'avverte il piacere del grottesco, la distanza divertita dell'ironia caricaturale. E il divertimento dello stile trionfa nella straordinaria sequenza di verbi, aperta dal meneghino «grilla» a registrare e più ancora a far sentire una fermentazione appena percettibile; il Cherubini ne dà addirittura il timbro fonico-onomatopeico... «fà pott, pott» della botte che geme («sto vassell el smerg»).
                     </note>
        <note xml:id="Raimondi-Bottoni_cap11-n53" type="comm" target="quarantana/cap11.xml#c11_12082" targetEnd="quarantana/cap11.xml#c11_12132">
          <ref rend="bold">Gervaso... crepava di voglia di vantarsene</ref>:  nella psicodinamica di Gervaso l'importanza del segreto è legata comicamente ala sua paura - «spiritato, gridava e saltellava» - e risulta proporzionale («piccola gloria» e «grande paura») al sentore, al puzzo «di criminale» che assume la vicenda. L'esito è quell'irresistibile «crepava di voglia»› d'immediata efficacia dialettale (si pensi, di contro, al «voglioso» dell'inizio), da mettere in cima alla serie successiva «soffogargli in bocca, pugni sul viso, buttare all'aria».
                     </note>
        <note xml:id="Raimondi-Bottoni_cap11-n55" type="comm" target="quarantana/cap11.xml#c11_12214" targetEnd="quarantana/cap11.xml#c11_12218">
          <ref rend="bold">la quale non era muta</ref>:  l'arguzia fulminante della litote spiega più d'ogni altro enunciato esplicito, e basta da sola a stilizzare una figura, una tentazione elocutiva che non è solo donnesca.
                     </note>
        <note xml:id="Raimondi-Bottoni_cap11-n58" type="comm" target="quarantana/cap11.xml#c11_12317" targetEnd="quarantana/cap11.xml#c11_12365">
          <ref rend="bold">essi medesimi... chiacchierando... rifugiati a Pescarenico</ref>:  all'attenzione del narratore, al suo moralismo che si finge bonario ma è assai più pungente, di rado sfugge l'illogicità, il congegno contraddittorio dei comportamenti entro lo specchio collettivo della macchina linguistica.
                     </note>
        <note xml:id="Raimondi-Bottoni_cap11-n60" type="comm" target="quarantana/cap11.xml#c11_12410" targetEnd="quarantana/cap11.xml#c11_12414">
          <ref rend="bold">pago ogni intelletto più critico</ref>:  nell'incapacità dei diversi protagonisti di tacere, il gioco ironico della analisi narrativa coglie la spinta alla affabulazione deformatrice della «storia» accaduta, con i «brani» e le «frange» di una oralità romanzesca piena di relazioni incongrue per difetto di «conoscenza positiva». Il romanzo della scrittura ingloba al suo interno il romanzo della chiacchiera collettiva, tessuto di «congetture» sempre diverse. L'espressione «con la frangia» è prettamente meneghina; il Porta narrava il miracolo di <hi rend="italic">Fraa Zenever</hi> «senza franz... tal e quall'hoo sentii anca mi a cuntà » («senza frange... tal e quale l'ho sentito raccontare anch'io»).
                     </note>
        <note xml:id="Raimondi-Bottoni_cap11-n62" type="comm" target="quarantana/cap11.xml#c11_12513" targetEnd="quarantana/cap11.xml#c11_12537">
          <ref rend="bold">L'oste... badava a dire... un porto di mare</ref>:  quasi per professione, la prudenza dell'oste ha i suoi stereotipi espressivi, le frasi fatte dell'opportunismo avvezzo a non compromettersi con nessuno. Lo sappiamo già dalle osservazioni addebitate allo stesso manoscritto secentesco, nel CAP. VII.
                     </note>
        <note xml:id="Raimondi-Bottoni_cap11-n64" type="comm" target="quarantana/cap11.xml#c11_12547" targetEnd="quarantana/cap11.xml#c11_12646">
          <ref rend="bold">quel pellegrino... un'anima del purgatorio... uno... travestito</ref>:  le congetture orchestrate a più voci dilatano il tema favoloso della superstizione popolare. La postilla del narratore, falsamente ingenua, a fianco di uno dei molti «era», sollecita la complicità del lettore nel retrocedere a funzioni dell'immaginario confuso («vedete un po' cosa si va a pensare!») l'unica ipotesi attendibile che s'affaccia tra le credenze, i desideri, le code di terrori, le «ubbie», come le chiamava il Griso, d'una comunità rurale.
                     </note>
        <note xml:id="Raimondi-Bottoni_cap11-n66" type="comm" target="quarantana/cap11.xml#c11_12714">
          <ref rend="bold">immediatamente</ref>:  direttamente, personalmente.
                     </note>
        <note xml:id="Raimondi-Bottoni_cap11-n68" type="comm" target="quarantana/cap11.xml#c11_12769" targetEnd="quarantana/cap11.xml#c11_12775">
          <ref rend="bold">qualche traditore, come dicevano que' due galantuomini</ref>:  gli stessi don Rodrigo e il Griso. Anche la loro ricostruzione così fondata finisce quindi per escludere con un'inferenza in sé corretta la concomitanza reale del tradimento. È un altro paradosso della ragione imbrogliata dalle parole.
                     </note>
        <note xml:id="Raimondi-Bottoni_cap11-n70" type="comm" target="quarantana/cap11.xml#c11_12853" targetEnd="quarantana/cap11.xml#c11_12886">
          <ref rend="bold">Fuggiti insieme!... il suo aspetto... brutto come le sue passioni</ref>:  i segni del coinvolgimento passionale di don Rodrigo, per quanto avvolti dalla reticenza della scrittura espositiva, lasciano trasparire un'ira gelosa nei confronti dell'antagonista fuggito insieme a Lucia, che è l'oggetto - il fiore, diceva il Griso - del desiderio. La gelosia iraconda - visualizzata quasi melodrammatica- mente («tra' denti che mordevano il dito») - si sfoga naturalmente contro il frate, ma il destinatario reale risulta proprio Renzo, implicitamente chiamato in causa in quell'enfatico «insieme» ripetuto «arrantolando», cioè pronunciando a fatica le parole. <hi rend="italic">Mordes el did</hi> - spiega il Cherubini - è il segno del «minacciar vendetta» d'un signorotto <hi rend="italic">brutt come el peccaa</hi>.
                     </note>
        <note xml:id="Raimondi-Bottoni_cap11-n72" type="comm" target="quarantana/cap11.xml#c11_12966" targetEnd="quarantana/cap11.xml#c11_12987">
          <ref rend="bold">Una delle... consolazioni... l'amicizia... confidare un segreto</ref>:  la proposizione bipartita che apre le riflessioni sui vantaggi dell'amicizia loquace è formulata, sotto la maschera del falso elogio, nello stile epigrammatico dei grandi moralisti... «Un vero amico è una cosa tanto vantaggiosa anche per i grandi signori...», scriveva Pascal riprendendo i paradossali enunciati biblici, la fenomenologia dell'amicizia di Siracide (<hi rend="italic">Siracide</hi>, 6, 5-12). Senonché, a mano a mano che procede nell'analisi ironica e segmentata del circuito comunicativo, messo in moto dalla confidenza amichevole, il discorso trascorre dalla sintassi solenne della massima al fraseggio familiare della conversazione («arriva all'orecchio», «gran pezzo in cammino»). Il moltiplicarsi insinuante di parole come «consolazione, amicizia, catena, Segreto, amici, fidato» produce - di nuovo sul binario narrativo - via via un riflesso malizioso di riso intellettuale, di fronte alle «bocche» anonime di cui l'autore del manoscritto non ha potuto «accertarsi» e alla conoscenza positiva della fonte della notizia.
                     </note>
        <note xml:id="Raimondi-Bottoni_cap11-n74" type="comm" target="quarantana/cap11.xml#c11_13199">
          <ref rend="bold">moltiplici</ref>:  più letterario che «molteplici», forse anche con una impercettibile sottolineatura.
                     </note>
        <note xml:id="Raimondi-Bottoni_cap11-n76" type="comm" target="quarantana/cap11.xml#c11_13234" targetEnd="quarantana/cap11.xml#c11_13236">
          <ref rend="bold">il buon uomo</ref>:  si tratta del barocciaio che aveva già dato prova della sua vena ciarliera descrivendo il prestigio della «signora» con il motto «della costola d'Adamo» (CAP. IX). Anche lui s'è imbattuto, rientrando a Pescarenico poco prima del crepuscolo («verso le ventitrè»), in un «amico fidato», e la «confidenza» ha dato subito i suoi frutti segreti.
                     </note>
        <note xml:id="Raimondi-Bottoni_cap11-n79" type="comm" target="quarantana/cap11.xml#c11_13952" targetEnd="quarantana/cap11.xml#c11_13341">
          <ref rend="bold">Don Rodrigo... scellerata allegrezza... suo intento</ref>:  il colpevole sollievo della gelosia prova il «coinvolgimento» passionale del signorotto ossessionato dal suo «intento» libertino. L'aggetivo, replicato nel breve giro della frase  e in coppia antitetica con due sentimenti positivi, può dar luogo a reminiscenze dantesche («l'anima antica di Mirra scellerata»), ma marca soprattutto la densità etica della narrazione in atto, con il primo piano emergente dei due «galantuomini».
                     </note>
        <note xml:id="Raimondi-Bottoni_cap11-n81" type="comm" target="quarantana/cap11.xml#c11_13389" targetEnd="quarantana/cap11.xml#c11_13391">
          <ref rend="bold">quel suo fedele</ref>:  questa fedeltà «per gratitudine e per interesse» (CAP. VII) definisce agli occhi del padrone il sottoposto, che poi nella Milano sconvolta dalla peste finirà col trasformarsi da «fidatissimo» in «traditore infame» (CAP. XXXIIII). Come «fedele», anche «immantinente», che può dispiacere nella sua letterarietà mummificata, viene dal discorso indiretto di don Rodrigo («pensò»).
                     </note>
        <note xml:id="Raimondi-Bottoni_cap11-n83" type="comm" target="quarantana/cap11.xml#c11_13465" targetEnd="quarantana/cap11.xml#c11_13512">
          <ref rend="bold">Vossignoria... protezione... birri. rispetto... amici</ref>:  le battute sono sottilmente feroci nei confronti della volgarità ossequiosa del Griso. Dopo l'allocuzione del narratore, ora il dialogo contrappunta i tentennamenti cauti del bravo che vorrebbe vivere di rendita sul prestigio delle taglie mantenendo coi birri locali un reciproco rispetto di comodo. L'intenzionalità diseroicizante della parola fulmina dialogicamente il Griso con la sigla padronale di «can da pagliaio» (il mil. <hi rend="italic">can de pajee</hi>). L'interessato risponde attribuendosi, nello stesso spazio metaforico, «cuor di leone, gamba di lepre».
                     </note>
        <note xml:id="Raimondi-Bottoni_cap11-n85" type="comm" target="quarantana/cap11.xml#c11_13783" targetEnd="quarantana/cap11.xml#c11_13882">
          <ref rend="bold">camminava come il lupo... quel bel verso... diavoleria... di crociate</ref>:  l'immagine della fiera e il verso vengono dal canto X del poema <hi rend="italic">I lombardi alla prima crociata </hi> di Tommaso Grossi (1790-1883), autore più tardi del fortunato romanzo storico <hi rend="italic">Marco Visconti</hi>, mentre il testo epico precedette di pochi mesi l'edizione ventisettana del romanzo. Una amicizia cordiale legava il Manzoni al Grossi, il quale veniva interpellato - come si è visto al CAP. VIII, nota alla r. 206 (cfr. commento il Grignapoco) - proprio sul soprannome da affibbiare ai bravi. Nel 1817 il Grossi, convinto ammiratore del Tasso, persuaso che il poema epico potesse fondere storia e fantasia, rimase colpito dalla parodia manzoniana del XVI canto della Gerusalemme, l'amico menzionandone la «diavoleria», gli concede forse una sorta d'apologia nella breve digressione metanarrativa, di pretta aria ambrosiana.
                     </note>
        <note xml:id="Raimondi-Bottoni_cap11-n87" type="comm" target="quarantana/cap11.xml#c11_13903" targetEnd="quarantana/cap11.xml#c11_13905">
          <ref rend="bold">veniva in taglio</ref>:  a proposito. Il tono è quello scherzoso e colloquiale che univa il Porta, il Grossi, il Visconti, gli amici «come fratelli» della «Cameretta» portiana.
                     </note>
        <note xml:id="Raimondi-Bottoni_cap11-n89" type="comm" target="quarantana/cap11.xml#c11_14030" targetEnd="quarantana/cap11.xml#c11_14032">
          <ref rend="bold">servir la giustizia</ref>:  il termine soggiace alla consueta distorsione semantica. È la «giustizia» corrotta e persecutoria amministrata per conto del governo spagnolo dal Podestà e da Azzecca-garbugli. E don Rodrigo, previdente, cerca sempre di avere «una mano sulle bilance della giustizia» (CAP. XIX).
                     </note>
        <note xml:id="Raimondi-Bottoni_cap11-n91" type="comm" target="quarantana/cap11.xml#c11_14070" targetEnd="quarantana/cap11.xml#c11_14072">
          <ref rend="bold">una buona cattura</ref>:  un mandato d'arresto. L'aggettivo riporta alla voce diretta del personaggio mentre il sostantivo è il mil. <hi rend="italic">arest</hi> che per il Cherubini vale appunto «arresto, presura, cattura». Il CAP. XVIII s'aprirà con un mandato d'arresto che conclude la prima parte delle vicende pubbliche di Renzo intanto che l'eco della sua avventura giunge sino a don Gonzalo (CAP. XXVIII, rr. 61-63). A conclusione di tutte le vicende la «bagattella di cattura» ossessionerà ancora don Abbondio (CAP. XXXIII, rr. 350-351).
                     </note>
        <note xml:id="Raimondi-Bottoni_cap11-n93" type="comm" target="quarantana/cap11.xml#c11_14109" targetEnd="quarantana/cap11.xml#c11_14112">
          <ref rend="bold">Le gride son tante!</ref>:  retrospettivamente tornano alla memoria lo stereotipo di Azzecca- garbugli («...caso contemplato... contemplato in cento gride») e la silhouette del leguleio che caccia le mani «in quel caos di carte, rimescolandole dal sotto in su» (CAP. III). Ma se Agnese assumeva l'epiteto «Azzecca-garbugli» come un innocuo soprannome da commedia, don Rodrigo ora ne fa un motto di spirito sciogliendolo nelle sue componenti e sdoppiando il valore semantico del verbo, tipicamente milanese, da «tirar fuori» ad «attaccare, ordire», intanto che l'imbroglio diventa un intrigo, un viluppo. Nella <hi rend="italic">Colonna infame</hi> ad una delle vittime degli atroci processi contro i presunti untori capita proprio di «trovarsi stretto nel viluppo ch'egli aveva ordito».
                     </note>
        <note xml:id="Raimondi-Bottoni_cap11-n95" type="comm" target="quarantana/cap11.xml#c11_14143" targetEnd="quarantana/cap11.xml#c11_14151">
          <ref rend="bold">(come vanno... le cose di questo mondo!)</ref>:  l'inciso sottolinea la caotica e misteriosa concatenazione delle cause, l'ordine imperscrutabile degli eventi, che come «imbroglio» della «storia» si riflette nell'ironica imprevedibilità del racconto. Prima che ideologico, sembra un principio inventivo, una logica delle combinazioni ingegnose.
                     </note>
        <note xml:id="Raimondi-Bottoni_cap11-n97" type="comm" target="quarantana/cap11.xml#c11_14199" targetEnd="quarantana/cap11.xml#c11_14333">
          <ref rend="bold">Ho visto... un caro fanciullo... suo gregge... Un gioco simile... personaggi</ref>:  l'affabilità «ariostesca» o scottiana della lunga digressione (che allude affettuosa ai giochi del figlioletto Enrico, nato nel 1819) si contrappone all'<hi rend="italic">incipit</hi> sarcastico del capitolo facendo risaltare il diverso rapporto autore-personaggio. Il narratore - in quanto «autore implicito» - incorpora nel proprio spazio percettivo alcuni dati della sua stessa vita domestica. Ma la postilla discorsiva, che nel suo accento borghese può spiacere a qualche lettore esigente, oltre a segnalare il trasferimento del racconto dala sfera di don Rodrigo a quella di Renzo (e di qui, forse, viene il ricorso alla familiarità autobiografica di «ho visto»), rimanda al codice combinatorio del racconto, che sfugge alla normatività d'un ordine prestabilito e produce incontri inattesi, disgiunzioni, opposizioni dissonanti secondo una poetica compositiva del «guazzabuglio» e della «natura».
                     </note>
        <note xml:id="Raimondi-Bottoni_cap11-n99" type="comm" target="quarantana/cap11.xml#c11_11712" targetEnd="quarantana/cap11.xml#c11_14494">
          <ref rend="bold">Quando... s'ingolfava... nel desiderio della vendetta... ravvedeva... venti volte</ref>:  l'impossibile confronto tra i due antagonisti, legati a due livelli sociali troppo lontani, si riduce sempre per Renzo a un monologo dell'immaginazione, fatto di pulsioni aggressive, di ricordi, di ravvedimenti gesticolati. A governare il movimento antitetico d'una coscienza turbata - notevole la forza del verbo «s' ingolfava» con il determinativo localizzato di «rabbia» - provvede la contrapposizione binoculare del <hi rend="italic">ma</hi> avversativo, sintassi dela contraddizione, della illogicità contingente. Il destino «romantico» del termine <hi rend="italic">ingolfarsi</hi> (il mil. <hi rend="italic">ingolfaa</hi>) è quasi prefigurato dalla sua presenza nelle <hi rend="italic">Notti romane</hi> del Verri e nell'Ortis del Foscolo.
                     </note>
        <note xml:id="Raimondi-Bottoni_cap11-n101" type="comm" target="quarantana/cap11.xml#c11_13314" targetEnd="quarantana/cap11.xml#c11_14531">
          <ref rend="bold">La strada... rotaie profonde... barca</ref>:  la strada, solcata da profonde carreggiate (il mil. <hi rend="italic">carénsgia</hi>), costituisce sempre nel romanzo l'immagine indicatrice delle relazioni umane in movimento su cui si snodano i destini dei protagonisti. E Renzo, in un certo senso, è l'eroe popolare di questo mondo in cammino, in uno spazio che è anche etico. Comincia ora, appunto, il suo sottoromanzo di pellegrino e poi di fuggiasco, sino alla traversata dell'Adda e, all'incontro con Bortolo, quando si chiude il CAP. XVII. La prima avventura milanese di Renzo occupa così lo spazio verbale di sei capitoli.
                     </note>
        <note xml:id="Raimondi-Bottoni_cap11-n103" type="comm" target="quarantana/cap11.xml#c11_14564" targetEnd="quarantana/cap11.xml#c11_14634">
          <ref rend="bold">vide... macchina del Duomo... maraviglia... vide. Resegone</ref>:  dentro l'universo, «geografico» o naturale, del romanzo Renzo orienta il suo sguardo sulla direttrice della strada, metonimia e cronotopo della peregrinazione, del viaggio tra le cose. L'apparizione soggettivamente fiabesca del duomo, della grande fabbrica, conosciuta come una «maraviglia... fin da bambino», inizia la sua vicenda pubblica, il suo itinerario avventuroso nel mondo della storia, cioè della grande città barocca. Il cammino si apre con l'antitesi dolorosa - segnata dalla ripetizione del'avverbio «tristamente» - fra il panorama di «campanili e torri e cupole e tetti» e la «cresta frastagliata» del lontano ma più familiare Resegone, il <hi rend="italic">point de repère</hi> riproposto, quasi che il romanzo ricominciasse. In chiasmo col proprio verbo, il doppio «tristamente» produce un effetto sottile di intensificazione progressiva a sviluppo patetico, con lo stesso procedimento di corrispondenza anaforica e di sintassi iterativa, incontrato al CAP. III, rr. 1-2, 419-421. È una tecnica musicale che conduce al contrappunto di un'atmosfera emotiva.
                     </note>
        <note xml:id="Raimondi-Bottoni_cap11-n105" type="comm" target="quarantana/cap11.xml#c11_14660" targetEnd="quarantana/cap11.xml#c11_14674">
          <ref rend="bold">A poco a poco... campanili... e tetti</ref>:  la dimensione affabulatoria, la meraviglia per la scoperta a distanza della città, col polisindeto enumerativo «e... e... e», ha un riscontro non casuale nella sintassi parlata e affettiva del Porta...«finalment el ved, va che te va, A spontà on campanin, pœù dopo on tecc, E pœù duu e pœù trii, pœù vott o des E on freguj pussee innanz tutt on paes» («va e va, finalmente vede, spuntare un campanile, poi dopo un tetto, e poi due e poi tre, poi otto o dieci, e un poco più innanzi tutto un paese», <hi rend="italic">El viacc de fraa Condutt</hi>).
                     </note>
        <note xml:id="Raimondi-Bottoni_cap11-n107" type="comm" target="quarantana/cap11.xml#c11_14696">
          <ref rend="bold">inchinatolo</ref>:  usato transitivamente, il verbo dà in qualche modo rilievo alla volonterosa buona grazia di Renzo, che non vuol farla da contadino con l'uomo di città, ma mostrarsi educato e rispettoso.
                     </note>
        <note xml:id="Raimondi-Bottoni_cap11-n109" type="comm" target="quarantana/cap11.xml#c11_14722" targetEnd="quarantana/cap11.xml#c11_14729">
          <ref rend="bold">convento... padre Bonaventura?</ref>:  cominciando la sua iniziazione cittadina, Renzo porta con sé la mentalità e la geografia affettiva di un luogo come Pescarenico ove tutti conoscevano padre Cristoforo... così dovrebbe essere anche per padre Bonaventura a Milano.
                     </note>
        <note xml:id="Raimondi-Bottoni_cap11-n111" type="comm" target="quarantana/cap11.xml#c11_14762" targetEnd="quarantana/cap11.xml#c11_14764">
          <ref rend="bold">non vedeva l'ora</ref>:  l'espressione idiomatica, che ha la straordinaria efficacia del discorso colloquiale, sembra assumere la visuale e le formule dirette o pensate del borghese benestante di periferia, così attento, poi, nell'uso diplomaticamente studiato dei suoi appellativi, da «bravo giovine», a «figliuol caro»... quest'ultimo come variante tonale mediana rispetto al primo. Al lemma il Cherubini spiega... «Modi che s'usano anche con chi non è nostro figlio né in età fanciullesca, ma per semplice espressione di amorevolezza».
                     </note>
        <note xml:id="Raimondi-Bottoni_cap11-n113" type="comm" target="quarantana/cap11.xml#c11_14815" targetEnd="quarantana/cap11.xml#c11_14818">
          <ref rend="bold">la lettera del padre</ref>:  al lettera di raccomandazione che è il «groppet de favor» del Maggi.
                     </note>
        <note xml:id="Raimondi-Bottoni_cap11-n115" type="comm" target="quarantana/cap11.xml#c11_14870" targetEnd="quarantana/cap11.xml#c11_14871">
          <ref rend="bold">il lazzeretto</ref>:  da Lazzaro, il mendico che stava alla porta del ricco Epulone attendendo gli avanzi della sua mensa (<hi rend="italic">Luca</hi>, 16, 19-31), prende nome il ricovero in cui venivano raccolti e curati i malati contagiosi. È la prima apparizione fuggevole del luogo che, nella seconda parte della storia di Renzo ed el romanzo, sarà lo spazio della malattia e della morte, ma anche il teatro delle epifanie e degli incontri risolutivi.
                     </note>
        <note xml:id="Raimondi-Bottoni_cap11-n117" type="comm" target="quarantana/cap11.xml#c11_14881" targetEnd="quarantana/cap11.xml#c11_14882">
          <ref rend="bold">porta orientale</ref>:  l'odierna porta Venezia, per la quale entrava in Milano chi veniva da Monza.
                     </note>
        <note xml:id="Raimondi-Bottoni_cap11-n119" type="comm" target="quarantana/cap11.xml#c11_16257" targetEnd="quarantana/cap11.xml#c11_14951">
          <ref rend="bold">Renzo... stupefatto... le cappe s'inchinavano ai farsetti</ref>:  la prospettiva «contadina» di Renzo, il suo punto di vista limitato, consente al narratore di attingere straordinari effetti di straniamento, di fronte a una situazione straordinaria in cui le «cappe», gli ampi mantelli dei nobili, si inchinano ai corti «farsetti», ai giubbetti dei popolani. La metonimia visiva e scenografica - gli abiti per i ceti sociali - introduce un mondo alla rovescia, ove i rapporti gerarchici si capovolgono secondo una logica illegittimamente carnevalesca. L'antitesi diventa gesto e azione, assurge a ritratto di un rito e di un tempo «fuor dall'ordinario».
                     </note>
        <note xml:id="Raimondi-Bottoni_cap11-n121" type="comm" target="quarantana/cap11.xml#c11_14966" targetEnd="quarantana/cap11.xml#c11_14985">
          <ref rend="bold">Non bisogna... che... il lettore... immagini... ora... associate</ref>:  l'intervento diegetico, con i suoi scrupoli storico-antiquari, ribadisce nei confronti del pubblico un patto narrativo la cui intenzionalità realistica si appunta sulla storia, sul riscontro topografico e cronachistico.
                     </note>
        <note xml:id="Raimondi-Bottoni_cap11-n123" type="comm" target="quarantana/cap11.xml#c11_15173">
          <ref rend="bold">gabellini</ref>:  le guardie del dazio, più comunemente i gabellieri.
                     </note>
        <note xml:id="Raimondi-Bottoni_cap11-n125" type="comm" target="quarantana/cap11.xml#c11_15087" targetEnd="quarantana/cap11.xml#c11_15147">
          <ref rend="bold">porta Tosa... fossatello... Borgheto... croce... di san Dionigi</ref>:  nei pressi di porta Tosa, chiamata porta Vittoria dopo le Cinque Giornate di Milano, era la casa natale del Manzoni, ove abitò sino al 1807 il conte Pietro. La colonna, al quadrivio di via del Borghetto, era stata eretta per volontà di san Carlo Borromeo e ricordava una preesistente abbazia dedicata a san Dionigi. Gli oggetti e i particolari topografici (il <hi rend="italic">fossaa</hi>) si infittiscono proprio a garantire, direbbe lo studioso di tecnica narrativa, «un effetto di reale» («dov'era, e dov'è tuttora...»).
                     </note>
        <note xml:id="Raimondi-Bottoni_cap11-n127" type="comm" target="quarantana/cap11.xml#c11_15168" targetEnd="quarantana/cap11.xml#c11_15203">
          <ref rend="bold">Renzo entra, passa... raccontar... dell'interrogazioni</ref>:  il presente dell'azione verbale riconduce il racconto agli stupori diretti di un'avventura collettiva vissuta attraverso le attese del montanaro... i timori «de' frugamenti» daziari prima, il lontano «ronzio» della folla poi (quanti ronzii nella scrittura manzoniana!). La sensazione confusa della città era descritta anche in una pagina del Di Breme, nel «Conciliatore» del 29 ottobre 1818... «Oh! venite ora in città e provate qual guazzabuglio di contemporanee sensazioni, qual inamabile contrasto di idee eterogenee e discordanti vi accompagna...».
                     </note>
        <note xml:id="Raimondi-Bottoni_cap11-n129" type="comm" target="quarantana/cap11.xml#c11_14626" targetEnd="quarantana/cap11.xml#c11_15304">
          <ref rend="bold">vide... strisce... come di neve... farina... Grand'abbondanza... di Dio</ref>:  il Ripamonti aveva scritto... «Le vie della città... apparivano bianche come se avesse nevicato». L'immagine secentesca è ora straniata dal punto di vista di Renzo, il quale reagisce alla sorpresa delle «strisce bianche e soffici» con il buon senso e l'ironia polemica della vigile saggezza contadina; il presente di «che non viene» fa già parte dei monologhi congetturali del protagonista.
                     </note>
        <note xml:id="Raimondi-Bottoni_cap11-n131" type="comm" target="quarantana/cap11.xml#c11_14626" targetEnd="quarantana/cap11.xml#c11_15392">
          <ref rend="bold">vide... certe cose... sul banco... pani</ref>:  entro il reticolo dell'approssimazione percettiva, da «qualcosa» a «certe cose», il giro ipotetico della frase dice la difficoltà di Renzo, la sua incredulità, nell'accettare la magica abbondanza della farina e del pane; ma «bianchissimo», alla fine, è una sensazione squillante quanto la sorpresa interrogativa che la precede. È pane... non si scomodano... il paese di cuccagna questo?: nel monologo di Renzo l'incontro con la città in rivolta, con il paesaggio violento della storia, è mediato dal buonsenso ridanciano del contadino che esorcizza la sorpresa, lo sbalordimento per l'apparente abbondanza di pane, evocando l'albero delle fiere paesane, emblema d'un favoloso paese dello scialo e della sfrenatezza, il mil. <hi rend="italic">paes de la cucagna</hi>, il «Belgodere» come lo rende il Cherubini. Questa tecnica di drammatizzazione della quotidianità e della storia, per cui ciò che muove e agita il personaggio può riversarsi nella «drôlerie» satirica, parodistica ecarnevalesca, dela sua focalizzazione, ha quale modello la shakespeariana mescolanza degli stili - il «mélange du plaisant et du sérieux» - teorizzata dalla <hi rend="italic">Lettre à M. Chauvet.</hi> Una mescolanza di serietà e comicità che consente al narratore di duplicare a sorpresa i registri della sua scrittura.
                     </note>
        <note xml:id="Raimondi-Bottoni_cap11-n134" type="comm" target="quarantana/cap11.xml#c11_15550" targetEnd="quarantana/cap11.xml#c11_15555">
          <ref rend="bold">si rincamminò, più incerto che mai</ref>:  nella prospettiva di Renzo lo sguardo si combina con la tensione interiore; la sua incertezza si è intensificata proprio per lo spettacolo immaginario della «cuccagna». Dallo sforzo di distinguere meglio, di capire la «storia» che lo attende, scaturisce poi la visione dell'uomo, della donna e del ragazzo, in testa alla sfilata della «gente».
                     </note>
        <note xml:id="Raimondi-Bottoni_cap11-n136" type="comm" target="quarantana/cap11.xml#c11_15612" targetEnd="quarantana/cap11.xml#c11_15644">
          <ref rend="bold">I vestiti... infarinati... non solo curvi... ma sopra doglia... l'ossa</ref>:  la dimensione grottesca della «figura» si riconosce nel gioco anaforico e chiastico di «infarinati», cui s'aggiunge, per più segmenti, la triplice qualificazione «stravolti e accesi», «curvi», con la coda del «sopra doglia» (che equivale a «penosamente») e della comparazione delle «ossa peste», così calata nella verità del vissuto.
                     </note>
        <note xml:id="Raimondi-Bottoni_cap11-n138" type="comm" target="quarantana/cap11.xml#c11_15673" targetEnd="quarantana/cap11.xml#c11_15716">
          <ref rend="bold">Ma più sconcia... un pancione... come una pentolaccia... barcollando</ref>:  il negativo paradossale della fame e della carestia si presenta deformandosi nelle figure alterate d'un mondo alla rovescia, dove domina la contraddizione del desiderio elementare (il <hi rend="italic">Fermo</hi> dice il «Decalogo al rovescio»). La violenza visiva, quasi da caricatura, del «pancione/pentolaccia», fa pensare alla «botte vecchia» di Perpetua; ma nella «mossa disequilibrata» e ferina della genitrice plebea il divertimento si mescola, per chi guarda, a una punta di ribrezzo. Nello sguardo di Renzo si introduce quello dello scrittore, con le sue repulsioni e paure nevrotiche. Ciò che si produce nello scambio è una caricatura fra Hogarth e Daumier. Il Porta invece presentava un <hi rend="italic">fraa Prosper</hi>... «Quell coj brasc in suj fianch sul gust d'on'olla...»; il mil. <hi rend="italic">parì on vassel </hi>rende «essere tozzo della persona, avere le gambe assai corte e la pancia grossa».
                     </note>
        <note xml:id="Raimondi-Bottoni_cap11-n140" type="comm" target="quarantana/cap11.xml#c11_15808" targetEnd="quarantana/cap11.xml#c11_10176">
          <ref rend="bold">Buttane via... riprese... dimenando i pugni... volar via... ragazzo</ref>:  dall'orizzonte prospettico-descrittivo di Renzo, anche il dialogato, più che mai trascritto su un registro dialettale («buono a niente che sei, tormento che sei, abbondanza abbondanza»), drammatizza l'illogicità dei comportamenti, la furia rabbiosa, l'impulso anarchico che prende la folla e i singoli, sotto l'incubo crudo della fame. Chi ne fa le spese, tra i due «genitori», è nella scena il «ragazzotto», il <hi rend="italic">bon de nagotta</hi> (ma «digrignare» è <hi rend="italic">scrizzà i dent</hi>, «buona scossa» è <hi rend="italic">ona scorlida</hi> ecc.).
                     </note>
        <note xml:id="Raimondi-Bottoni_cap11-n142" type="comm" target="quarantana/cap11.xml#c11_15956" targetEnd="quarantana/cap11.xml#c11_15959">
          <ref rend="bold">spazzar... forni</ref>:  è il mil. <hi rend="italic">spazzà bottegh</hi>, vuotare ld botteghe rubando (Cherubini).
                     </note>
        <note xml:id="Raimondi-Bottoni_cap11-n144" type="comm" target="quarantana/cap11.xml#c11_15971" targetEnd="quarantana/cap11.xml#c11_15981">
          <ref rend="bold">Un po' per uno... disse il marito... abbondanza</ref>:  la teatralizzazione del disordine pubblico attraverso la conflittualità domestica del quotidiano (la caratterizzazione della folla è una tecnica che dai drammi storici di Shakespeare passa nei romanzi scottiani) attiva una sorta di mobilissima polifonia, entro un intreccio di voci diverse e insieme concordi nel celebrare la «cuccagna», sul contrasto di fondo tra quelli della città e i «contadini birboni». Il pittoresco corale racchiude una fenomenologia storica.
                     </note>
        <note xml:id="Raimondi-Bottoni_cap11-n146" type="comm" target="quarantana/cap11.xml#c11_16257" targetEnd="quarantana/cap11.xml#c11_16027">
          <ref rend="bold">Renzo... raccapezzarsi... giorno di conquista... busse in pagamento</ref>:  la prospettiva, per quanto sia ancora quella comica di Renzo - la logica rovesciata delle «busse in pagamento»-, tende a confondersi con il punto di vista del narratore, interno al racconto ma con la libertà di prendere subito le distanze, ogni volta che gli conviene, dal personaggio che non capisce più di tanto.
                     </note>
        <note xml:id="Raimondi-Bottoni_cap11-n148" type="comm" target="quarantana/cap11.xml#c11_16041" targetEnd="quarantana/cap11.xml#c11_16055">
          <ref rend="bold">la sincerità storica... sentimento... di piacere</ref>:  l'intervento autorale, presupponendo in Renzo uno sdegno segreto (quasi una protesta contro il «sistema» di don Abbondio e don Rodrigo) ne tutela la coerenza psicologica come figura di uno «status» sociale, e insieme rinnova con il lettore il patto narrativo, sempre sul piano della «sincerità storica». Nelle <hi rend="italic">Considerazioni</hi> sulla Rivoluzione francese la Staël scriveva, a proposito della «reazione uguale all'azione» nei «torbidi civili»... « furori delle rivolte danno la misura dei vizi delle istituzioni... da dove venivano dunque le tendenze disordinate che si sono violentemente sviluppate nei primi anni della rivoluzione se non dai cento anni di superstizioni e di arbitrii?» (Parte III, cap. XVI).
                     </note>
        <note xml:id="Raimondi-Bottoni_cap11-n150" type="comm" target="quarantana/cap11.xml#c11_16086" targetEnd="quarantana/cap11.xml#c11_16136">
          <ref rend="bold">superiore al suo secolo... opinione... incettatori... fame... un popolo</ref>:  era, in fondo, l'opinione sostenuta anche alla mensa di don Rodrigo dal conte Attilio e dal podestà (CAP. V). L'esperienza della rivoluzione francese e la stessa rivolta milanese del 1814 avevano acuito nel Manzoni la consapevolezza del drammatico rapporto fra carestia e insurrezione anarchica. A Brusuglio il Manzoni, che mutuava dagli economisti del Settecento una posizione di controllato liberismo, aveva trovato la grida interpretata da Azzecca-garbugli proprio leggendo l'opera <hi rend="italic">Sul commercio dei commestibili e caro prezzo del vitto</hi> (Milano, 1802) di Melchiorre Gioia, già direttore dell'Ufficio milanese di statistica istituito dal Bonaparte. Resta, poi, da stabilire il rapporto tra questo liberismo d'approccio e la polifonia descrittiva del romanzo... certo è che l'ideologia del racconto non coincide, per il suo stesso gioco prospettico di personaggi e di situazioni, con l'ideologia del narratore. Come insegna la teoria moderna del racconto, anche il materiale ideologico viene trasformato dalla struttura dell'intreccio e dalla sua orchestrazione dialogica. In questo sta la «stilizzazione» degli enunciati.
                     </note>
        <note xml:id="Raimondi-Bottoni_cap11-n152" type="comm" target="quarantana/cap11.xml#c11_16167" targetEnd="quarantana/cap11.xml#c11_16169">
          <ref rend="bold">i nuovi conquistatori</ref>:  l'espressione, derivata dal «giorno di conquista», in bocca a Renzo cela una critica maliziosa che nel <hi rend="italic">Fermo</hi> era scoperta disapprovazione, tanto da far dire al protagonista... «i veri languenti per fame non si sarebbero gettati in quel tumulto». Al che l'amico Visconti postillava nel testo manoscritto... «Idea troppo sottile; è il signor don Alessandro che vi si riflette, ma Fermo non vi avrebbe pensato». Proprio per evitare un pericolo del genere, ora si dice di Renzo che non era «un uomo superiore al suo secolo».
                     </note>
        <note xml:id="Raimondi-Bottoni_cap11-n154" type="comm" target="quarantana/cap11.xml#c11_16190" targetEnd="quarantana/cap11.xml#c11_16256">
          <ref rend="bold">quel bel palazzo... lettori... giovani... corbellerie</ref>:  l'intrusione del narratore ad uso dei giovani lettori - capovolgendo con scetticismo quasi sterniano il topos della vecchiaia saggia, della saggezza accumulata via via - allude al neoclassico palazzo Belloni-Saporiti disegnato da Giovanni Perego, scenografo delal Scala. L'edificio fu costruito nel 1812 per conto di Giovanni Belloni, che aveva accumulato una fortuna gestendo il banco di gioco del teatro ala Scala; venne poi ceduto nel 1818 al marchese Saporiti di Genova. È ancora una volta la dimensione «topografica del romanzo e della storia nella quale - lo spiega in seguito la pagina iniziale del saggio <hi rend="italic">Del romanzo storico</hi> - tutto «è più particolarizzato (dico quel tanto che può entrare in uno spazio molto più ristretto di paese)».
                     </note>
        <note xml:id="Raimondi-Bottoni_cap11-n156" type="comm" target="quarantana/cap11.xml#c11_16362" targetEnd="quarantana/cap11.xml#c11_16366">
          <ref rend="bold">fare un po' di bene</ref>:  pregare. La locuzione è toscana, ma ricalca un modo di dire lombardo-milanese, come nel Porta... «E profittà intrattant de l'occasion / De fà on quaj poo de ben de mett inà / Per quand ghe sarà el cunt de comodà» («E approfittare intanto dell'occasione di recitare qualche preghiera da mettere da parte per quando ci sarà il conto da sistemare»).
                     </note>
        <note xml:id="Raimondi-Bottoni_cap11-n159" type="comm" target="quarantana/cap11.xml#c11_16446" targetEnd="quarantana/cap11.xml#c11_16450">
          <ref rend="bold">Il vortice attrasse lo spettatore</ref>:  con la certezza di trovarsi in un «giorno di conquista», la curiosità di Renzo cede all'attrazione d'una città in rivolta, a quel «piacere» segreto del «disordine» che si trasformerà poi in beffata speranza di giustizia... il proposito di «star fuori del tumulto» lascia il passo al pensiero «di dar prima un'altra occhiata», restando «sull'orlo della strada». E con il termine forte di «vortice» scatta anche la metafora o immagine radicale del flusso ribelle e dilagante d'una folla. Essa riemerge poi più volte nei capitoli milanesi di Renzo, in funzione contrastiva con «la strada». «Strascinato dal torrente», leggeremo tra poco di Renzo nel CAP. XII.
                     </note>
      </div>
    </body>
  </text>
</TEI>