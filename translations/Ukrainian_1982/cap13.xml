<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>INTRODUCTION</title>
        <respStmt>
          <resp>Codifica automatizzata</resp>
          <persName xml:id="P1">Maria Levchenko</persName>
        </respStmt>
      </titleStmt>
      <editionStmt>
        <p>Scheda editoriale</p>
      </editionStmt>
      <publicationStmt>
        <publisher>Днипро</publisher>
        <pubPlace>Kiev</pubPlace>
        <date>1982</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Алессандро Мандзонi</author>
          <title>Заручені</title>
          <editor>Angelini, Cesare</editor>
          <pubPlace>Kiev</pubPlace>
          <publisher>Днипро</publisher>
          <date>1982</date>
          <respStmt>
            <resp>Translated by</resp>
            <persName>Петро Соколовський</persName>
          </respStmt>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1</p>
    </encodingDesc>
  </teiHeader>
  <text>
    <body>
      <div xml:id="ukrainian_1982_cap13">
        <note xml:id="ukrainian_1982_cap13-n1" type="comm" target="quarantana/cap13.xml#c13_10001" targetEnd="quarantana/cap13.xml#c13_10045">Безталанний завідувач у цей час через силу перетравлював свій обід, який ковтав без усякого апетиту й без свіжого хліба. З тривогою чекав він, доки вщухне вся ця буря, і був далекий від підозри, що вона так страшно захопить і його самого. </note>
        <note xml:id="ukrainian_1982_cap13-n2" type="comm" target="quarantana/cap13.xml#c13_10046" targetEnd="quarantana/cap13.xml#c13_10059">Якийсь добромисник щодуху випередив юрбу, щоб попередити нещасного про навислу над ним грізну небезпеку. </note>
        <note xml:id="ukrainian_1982_cap13-n3" type="comm" target="quarantana/cap13.xml#c13_10060" targetEnd="quarantana/cap13.xml#c13_10079">Слуги, приваблені шумом до дверей, з переляком дивилися вздовж вулиці туди, звідки, наростаючи, долинав гул. </note>
        <note xml:id="ukrainian_1982_cap13-n4" type="comm" target="quarantana/cap13.xml#c13_10080" targetEnd="quarantana/cap13.xml#c13_10115">Поки вони вислуховували донесення, вже з'явилися передові загони. Нашвидку господареві повідомили про небезпеку, але поки він прийняв рішення втікати та розмірковував, як краще це зробити, прибіг другий вісник і сказав, що вже запізно. </note>
        <note xml:id="ukrainian_1982_cap13-n5" type="comm" target="quarantana/cap13.xml#c13_10116" targetEnd="quarantana/cap13.xml#c13_10127">Слуги ледве встигли замкнути двері. </note>
        <note xml:id="ukrainian_1982_cap13-n6" type="comm" target="quarantana/cap13.xml#c13_10128" targetEnd="quarantana/cap13.xml#c13_10154">Засунувши засув і поставивши зсередини підпірки, вони кинулися запирати вікна, ніби забачивши чорну хмару, яка, швидко насуваючись, загрожує градом. </note>
        <note xml:id="ukrainian_1982_cap13-n7" type="comm" target="quarantana/cap13.xml#c13_10155" targetEnd="quarantana/cap13.xml#c13_10189">Наростаюча лавина кроків, звалившися згори, відбилася гулом в опустілому дворику й затихлому будинку, і серед страшного безладного гамору залунали сильні й часті удари каменями в двері. </note>
        <note xml:id="ukrainian_1982_cap13-n8" type="comm" target="quarantana/cap13.xml#c13_10190" targetEnd="quarantana/cap13.xml#c13_10191">— Завідувача! </note>
        <note xml:id="ukrainian_1982_cap13-n9" type="comm" target="quarantana/cap13.xml#c13_10192" targetEnd="quarantana/cap13.xml#c13_10193">Тирана! </note>
        <note xml:id="ukrainian_1982_cap13-n10" type="comm" target="quarantana/cap13.xml#c13_10194" targetEnd="quarantana/cap13.xml#c13_10194">Морильника! </note>
        <note xml:id="ukrainian_1982_cap13-n11" type="comm" target="quarantana/cap13.xml#c13_10195" targetEnd="quarantana/cap13.xml#c13_10199">Сюди його живого або мертвого! </note>
        <note xml:id="ukrainian_1982_cap13-n12" type="comm" target="quarantana/cap13.xml#c13_10200" targetEnd="quarantana/cap13.xml#c13_10230">Нещасний бігав по кімнатах, блідий і задиханий. Ламаючи руки, він благав своїх слуг триматися стійко й знайти для нього спосіб зникнути. </note>
        <note xml:id="ukrainian_1982_cap13-n13" type="comm" target="quarantana/cap13.xml#c13_10231" targetEnd="quarantana/cap13.xml#c13_10235">Та як і куди? </note>
        <note xml:id="ukrainian_1982_cap13-n14" type="comm" target="quarantana/cap13.xml#c13_10236" targetEnd="quarantana/cap13.xml#c13_10277">Пробравшись на горище, він через слухове вікно тривожно виглянув на вулицю: вона кишма кишіла обложниками; долинали голоси, вимагаючи його смерті; розгубившись іще більше, він відсахнувся й став шукати надійнішого сховища. </note>
        <note xml:id="ukrainian_1982_cap13-n15" type="comm" target="quarantana/cap13.xml#c13_10278" targetEnd="quarantana/cap13.xml#c13_10323">Отак, зігнувшись у три погибелі, він усе дослухався, чи не стихає зловісний гамір, чи не заспокоюється хвилювання. Але рев натовпу робився все лютішим і гучнішим, а удари знай дужчали, і він, охоплений новим напливом страху, швидко затикав вуха. </note>
        <note xml:id="ukrainian_1982_cap13-n16" type="comm" target="quarantana/cap13.xml#c13_10324" targetEnd="quarantana/cap13.xml#c13_10349">Потім, ніби в нападі дикої люті, зціплював зуби і з перекривленим обличчям випростував руки, упираючись кулаками в двері, немов бажаючи утримати їх на запорі... </note>
        <note xml:id="ukrainian_1982_cap13-n17" type="comm" target="quarantana/cap13.xml#c13_10350" targetEnd="quarantana/cap13.xml#c13_10373">А втім, важко достеменно встановити його дії, адже він був там сам, і історія змушена робити здогади,— ну, а це для неї справа звична! </note>
        <note xml:id="ukrainian_1982_cap13-n18" type="comm" target="quarantana/cap13.xml#c13_10374" targetEnd="quarantana/cap13.xml#c13_10390">Цього разу Ренцо перебував у самісінькій гущі бунту, і вже не потік людей ніс його вперед, а він сам пробивав собі дорогу, прагнучи дістатися до будинку завідувача. </note>
        <note xml:id="ukrainian_1982_cap13-n19" type="comm" target="quarantana/cap13.xml#c13_10391" targetEnd="quarantana/cap13.xml#c13_10428">При перших криках натовпу, що жадав крові, Ренцо відчув, як його самого пробирає дрож. Щодо грабунку, то він не зміг би сказати, добре це в даному випадку чи погано, але думка про вбивство викликала в нього справжній і невдаваний жах. </note>
        <note xml:id="ukrainian_1982_cap13-n20" type="comm" target="quarantana/cap13.xml#c13_10429" targetEnd="quarantana/cap13.xml#c13_10502">І хоча за властивою всім палким натурам згубною слабістю відгукуватися на всяке пристрасне навіювання з боку натовпу Ренцо теж був глибоко переконаний у тому, що завідувач — головний винуватець голоду, ворог бідних,— однак при першому ж натиску юрби він випадково почув кілька слів, які засвідчували бажання декотрих докласти всіх зусиль для врятування цього чоловіка, і відразу вирішив допомогти їм у цій справі. З таким наміром він і проштовхався майже аж до дверей, які вже ледь трималися на завісах. </note>
        <note xml:id="ukrainian_1982_cap13-n21" type="comm" target="quarantana/cap13.xml#c13_10503" targetEnd="quarantana/cap13.xml#c13_10556">Одні нападники молотили каменями з бруківки по замкових скріпках, щоб зірвати запор; другі, послуговуючись ломами, долотами та молотками, намагались працювати за всіма правилами; врешті, треті каменями, тупими ножами, гвіздками, палицями і, за браком чогось іншого, нігтями обдирали й кришили стінний тиньк, ухитряючись виколупувати окремі цеглини, щоб зробити отвір у стіні. </note>
        <note xml:id="ukrainian_1982_cap13-n22" type="comm" target="quarantana/cap13.xml#c13_10557" targetEnd="quarantana/cap13.xml#c13_10612">Ті, що були безсилі допомогти, підбадьорювали інших криками, але водночас своєю товкотнечею тільки заважали роботі, й без того уже утрудненій безладними стараннями самих працюючих,— бо ж, хвала творцеві, часом і в лихій справі виходить те саме, що надто часто буває і в хорошій, а саме: найревніші прибічники стають завадою. </note>
        <note xml:id="ukrainian_1982_cap13-n23" type="comm" target="quarantana/cap13.xml#c13_10613" targetEnd="quarantana/cap13.xml#c13_10643">Власті, які першими дізналися про події, негайно почали просити допомоги у коменданта фортеці, яка тоді звалася фортецею біля Юпітерових воріт. Комендант послав загін солдатів. </note>
        <note xml:id="ukrainian_1982_cap13-n24" type="comm" target="quarantana/cap13.xml#c13_10644" targetEnd="quarantana/cap13.xml#c13_10679">Прохання про допомогу, підготовка, наказ виступати, відправлення, дорога — все це забрало час, і коли солдати прибули на місце, будинок уже було обложено з усіх боків. Їм довелося спинитися далеко від будинку позаду натовпу. </note>
        <note xml:id="ukrainian_1982_cap13-n25" type="comm" target="quarantana/cap13.xml#c13_10680" targetEnd="quarantana/cap13.xml#c13_10688">Командир загону не знав, як узятися до справи. </note>
        <note xml:id="ukrainian_1982_cap13-n26" type="comm" target="quarantana/cap13.xml#c13_10689" targetEnd="quarantana/cap13.xml#c13_10708">Кругом була, якщо можна так висловитися, каша з людей різної статі та віку. </note>
        <note xml:id="ukrainian_1982_cap13-n27" type="comm" target="quarantana/cap13.xml#c13_10709" targetEnd="quarantana/cap13.xml#c13_10729">У відповідь на вимогу розійтися й дати дорогу знявся похмурий і тривалий гомін; ніхто не рушив з місця. </note>
        <note xml:id="ukrainian_1982_cap13-n28" type="comm" target="quarantana/cap13.xml#c13_10730" targetEnd="quarantana/cap13.xml#c13_10763">Відкрити вогонь по цьому наброду було, на думку офіцера, не тільки жорстоко, але й небезпечно,— це могло б роздратувати найсумирніших і тільки розізлити головорізів. Та він і не мав такого наказу. </note>
        <note xml:id="ukrainian_1982_cap13-n29" type="comm" target="quarantana/cap13.xml#c13_10764" targetEnd="quarantana/cap13.xml#c13_10794">Врізатися в цю масу, відтіснити її в обидва боки й рушити вперед було б, мабуть, найкраще; але ж чи вдасться це — ось у чім річ. </note>
        <note xml:id="ukrainian_1982_cap13-n30" type="comm" target="quarantana/cap13.xml#c13_10795" targetEnd="quarantana/cap13.xml#c13_10805">Хто знає, чи зможуть солдати просуватися організовано, в порядку? </note>
        <note xml:id="ukrainian_1982_cap13-n31" type="comm" target="quarantana/cap13.xml#c13_10806" targetEnd="quarantana/cap13.xml#c13_10828">А що, коли вони, замість розсіяти натовп, самі розпорошаться в ньому, опиняться в його руках, тільки роздратувавши народ? </note>
        <note xml:id="ukrainian_1982_cap13-n32" type="comm" target="quarantana/cap13.xml#c13_10829" targetEnd="quarantana/cap13.xml#c13_10842">Нерішучість командира і бездіяльність солдатів було розцінено — правильно чи ні — як страх. </note>
        <note xml:id="ukrainian_1982_cap13-n33" type="comm" target="quarantana/cap13.xml#c13_10843" targetEnd="quarantana/cap13.xml#c13_10914">Люди, котрі стояли у сусідстві з солдатами, вдовольнялися тим, що дивилися їм в обличчя з таким виглядом, ніби їм було, так би мовити, начхати на них. Ті, що стояли трохи далі, під'юджували солдатів, передражнюючи й усіляко кепкуючи з них. Решта взагалі нічого не знала про їхню присутність. Погромники й далі руйнували стіну, намагаючись чимскоріше досягти успіху. Глядачі знай підбадьорювали їх вигуками. </note>
        <note xml:id="ukrainian_1982_cap13-n34" type="comm" target="quarantana/cap13.xml#c13_10915" targetEnd="quarantana/cap13.xml#c13_10977">Серед них привертав до себе увагу, бувши сам по собі теж видовищем, якийсь підозрілий старий, який витріщав глибоко запалі палаючі очі, тим часом як зла, під'юджуюча усмішка диявола кривила йому обличчя. Піднісши руки над нечестивою своєю сивиною, він вимахував молотком, мотузкою і чотирма великими цвяхами, якими, за його словами, він збирається прибити завідувача, коли того вб'ють, до парадних дверей його власного будинку. </note>
        <note xml:id="ukrainian_1982_cap13-n35" type="comm" target="quarantana/cap13.xml#c13_10978" targetEnd="quarantana/cap13.xml#c13_11015">— Яка ганьба! — вихопилось у Ренцо, нажаханого цими словами, оточеного безліччю облич, які виказували жадобу помсти, і підбадьореного виглядом інших, на яких мовчазно проступав жах, що охопив його самого.— Ганьба! </note>
        <note xml:id="ukrainian_1982_cap13-n36" type="comm" target="quarantana/cap13.xml#c13_11016" targetEnd="quarantana/cap13.xml#c13_11025">Та що ж це ми намірилися вчинити? Убивати хрещену людину! </note>
        <note xml:id="ukrainian_1982_cap13-n37" type="comm" target="quarantana/cap13.xml#c13_11026" targetEnd="quarantana/cap13.xml#c13_11038">Як же це ми хочемо, щоб бог дав нам хліба, коли самі йдемо на такі звірства? </note>
        <note xml:id="ukrainian_1982_cap13-n38" type="comm" target="quarantana/cap13.xml#c13_11039" targetEnd="quarantana/cap13.xml#c13_11046">Громи та блискавки пошле він вам, а не хліб! </note>
        <note xml:id="ukrainian_1982_cap13-n39" type="comm" target="quarantana/cap13.xml#c13_11047" targetEnd="quarantana/cap13.xml#c13_11076">— У-у, собака! Зрадник батьківщини! — в шаленстві закричав, обернувшись до Ренцо, один із тих, хто розчув серед шуму й гаму ці святі слова.— Постривай же ти, постривай! </note>
        <note xml:id="ukrainian_1982_cap13-n40" type="comm" target="quarantana/cap13.xml#c13_11077" targetEnd="quarantana/cap13.xml#c13_11094">Це служник завідувача, перебраний селянином; це шпигун, бий його, бий! — Сотня голосів підхопила з усіх боків: «Що таке? </note>
        <note xml:id="ukrainian_1982_cap13-n41" type="comm" target="quarantana/cap13.xml#c13_11095" targetEnd="quarantana/cap13.xml#c13_11098">Хто такий? </note>
        <note xml:id="ukrainian_1982_cap13-n42" type="comm" target="quarantana/cap13.xml#c13_11099" targetEnd="quarantana/cap13.xml#c13_11102">Служник завідувача! </note>
        <note xml:id="ukrainian_1982_cap13-n43" type="comm" target="quarantana/cap13.xml#c13_11103" targetEnd="quarantana/cap13.xml#c13_11104">Шпигун! </note>
        <note xml:id="ukrainian_1982_cap13-n44" type="comm" target="quarantana/cap13.xml#c13_11105" targetEnd="quarantana/cap13.xml#c13_11111">Завідувач, перебраний селянином, він хоче втекти! </note>
        <note xml:id="ukrainian_1982_cap13-n45" type="comm" target="quarantana/cap13.xml#c13_11112" targetEnd="quarantana/cap13.xml#c13_11115">Де він? Де? Бий його, бий!» </note>
        <note xml:id="ukrainian_1982_cap13-n46" type="comm" target="quarantana/cap13.xml#c13_11116" targetEnd="quarantana/cap13.xml#c13_11143">Ренцо притих і весь знітився, йому хотілося провалитися крізь землю. Ті, хто стояв поряд, швидко заступили його й голосними вигуками намагались заглушити ворожі, закличні до розправи голоси. </note>
        <note xml:id="ukrainian_1982_cap13-n47" type="comm" target="quarantana/cap13.xml#c13_11144" targetEnd="quarantana/cap13.xml#c13_11167">Проте найбільше допоміг Ренцо раптовий крик десь неподалік. «Дорогу! Дорогу! Та розступіться-бо!» </note>
        <note xml:id="ukrainian_1982_cap13-n48" type="comm" target="quarantana/cap13.xml#c13_11168" targetEnd="quarantana/cap13.xml#c13_11168">Що ж сталося? </note>
        <note xml:id="ukrainian_1982_cap13-n49" type="comm" target="quarantana/cap13.xml#c13_11169" targetEnd="quarantana/cap13.xml#c13_11186">Виявляється, кілька чоловік несли довгу переносну драбину, щоб підставити її до стіни і через вікно залізти в будинок. </note>
        <note xml:id="ukrainian_1982_cap13-n50" type="comm" target="quarantana/cap13.xml#c13_11187" targetEnd="quarantana/cap13.xml#c13_11206">Та, на щастя, з цього пристрою, який відразу полегшив би справу, не так легко було скористатися. </note>
        <note xml:id="ukrainian_1982_cap13-n51" type="comm" target="quarantana/cap13.xml#c13_11207" targetEnd="quarantana/cap13.xml#c13_11271">Юрба знай напирала, відштовхувала й відривала від драбини тих, хто ніс її, вчепившися за обидва кінці й за обидва боки, тож хід виходив хвилеподібний. Один з носіїв, просунувши голову між щаблями й підпираючи плечима боки драбини, мукав, ніби придушений ярмом, що смикалося на його шиї; другого поштовхом було відірвано від ноші; впущена драбина зачіпала плечі, руки, ребра,— можна собі уявити, як почувалися їхні власники. </note>
        <note xml:id="ukrainian_1982_cap13-n52" type="comm" target="quarantana/cap13.xml#c13_11272" targetEnd="quarantana/cap13.xml#c13_11290">Інші підхопили впущений тягар і з криком: «Сміливіше! Вперед!» — завдали його собі на плечі. </note>
        <note xml:id="ukrainian_1982_cap13-n53" type="comm" target="quarantana/cap13.xml#c13_11291" targetEnd="quarantana/cap13.xml#c13_11297">Нещасливий пристрій посувався далі, погойдуючись і хитаючись. </note>
        <note xml:id="ukrainian_1982_cap13-n54" type="comm" target="quarantana/cap13.xml#c13_11298" targetEnd="quarantana/cap13.xml#c13_11361">Його поява була дуже доречна: він роз'єднував і розладнував неприятелів Ренцо, який, скориставшися з нового замішання, спочатку скрадаючись, а потім орудуючи щосили ліктями, забрався чимдалі від цього місця, де повітря явно було шкідливе для нього. Він вирішив чимскоріше вибратися з усієї цієї метушні й піти розшукувати падре Бонавентуру. </note>
        <note xml:id="ukrainian_1982_cap13-n55" type="comm" target="quarantana/cap13.xml#c13_11362" targetEnd="quarantana/cap13.xml#c13_11387">Раптом якийсь незвичний рух, почавшися десь збоку, поширився по всьому натовпу разом з вигуком, що перелітав з уст в уста: «Феррер! </note>
        <note xml:id="ukrainian_1982_cap13-n56" type="comm" target="quarantana/cap13.xml#c13_11388" targetEnd="quarantana/cap13.xml#c13_11388">Феррер!» </note>
        <note xml:id="ukrainian_1982_cap13-n57" type="comm" target="quarantana/cap13.xml#c13_11389" targetEnd="quarantana/cap13.xml#c13_11418">Зачудовання, радість, оскаженіння, співчуття, обурення супроводили всюди це ім'я; один вигукував його, другий намагався заглушити; один виступав за нього, другий — проти; той благословляв, а цей — слав прокльони. </note>
        <note xml:id="ukrainian_1982_cap13-n58" type="comm" target="quarantana/cap13.xml#c13_11419" targetEnd="quarantana/cap13.xml#c13_11427">«Феррер тут!» — «Неправда, неправда!» — «Ні, правда; хай живе Феррер! </note>
        <note xml:id="ukrainian_1982_cap13-n59" type="comm" target="quarantana/cap13.xml#c13_11428" targetEnd="quarantana/cap13.xml#c13_11442">Він здешевив хліб!» — «Ні, ні!» — «Та онде він, одне — в кареті!» — «Ну то й що? </note>
        <note xml:id="ukrainian_1982_cap13-n60" type="comm" target="quarantana/cap13.xml#c13_11443" targetEnd="quarantana/cap13.xml#c13_11448">При чому тут він? </note>
        <note xml:id="ukrainian_1982_cap13-n61" type="comm" target="quarantana/cap13.xml#c13_11449" targetEnd="quarantana/cap13.xml#c13_11485">Нікого нам не треба!» — «Феррер! Хай живе Феррер! Друг бідного народу! Він посадить завідувача до тюрми!» — «Не треба! Ми й самі розправимося; назад, назад!» — «Ні, давайте сюди Феррера! В тюрму завідувача!» </note>
        <note xml:id="ukrainian_1982_cap13-n62" type="comm" target="quarantana/cap13.xml#c13_11486" targetEnd="quarantana/cap13.xml#c13_11503">І, стаючи навшпиньки, обертаючись, усі дивилися туди, звідки провіщався такий несподіваний приїзд. </note>
        <note xml:id="ukrainian_1982_cap13-n63" type="comm" target="quarantana/cap13.xml#c13_11504" targetEnd="quarantana/cap13.xml#c13_11524">Трохи піднявшися, всі бачили не більше, ніж коли б стояли на землі всією ступнею, і все ж усі намагалися стати навшпиньки. </note>
        <note xml:id="ukrainian_1982_cap13-n64" type="comm" target="quarantana/cap13.xml#c13_11525" targetEnd="quarantana/cap13.xml#c13_11592">Справді, до натовпу з боку, протилежного тому, де стояли солдати, під'їхав у кареті великий канцлер Антоніо Феррер. Напевно, канцлера гризли докори сумління, що його нерозумні розпорядження і впертість стали причиною або ж принаймні приводом до цього бунту, і тепер, бажаючи використати для доброї справи свою кепсько здобуту популярність, він пробував угамувати хвилювання або ж бодай відвернути найстрашніші й непоправні його наслідки. </note>
        <note xml:id="ukrainian_1982_cap13-n65" type="comm" target="quarantana/cap13.xml#c13_11593" targetEnd="quarantana/cap13.xml#c13_11666">В народних виступах завжди бере участь певна кількість людей, які, чи то через свій запал і фанатизм, чи то через підступний замір і кляту схильність до безпорядків, щосили намагаються скерувати події в гірший бік; вони дають і підтримують найзлочинніші поради, роздмухуючи полум'я, тільки-но помічають, що воно починає загасати; їм усього мало, вони хотіли б, щоб заворушення не мало кінця-краю. </note>
        <note xml:id="ukrainian_1982_cap13-n66" type="comm" target="quarantana/cap13.xml#c13_11667" targetEnd="quarantana/cap13.xml#c13_11716">Та в противагу їм завжди серед промовців знаходиться і деяке число таких, які з не меншим запалом і настійливістю прагнуть до протилежних вчинків: одні — через дружбу і прихильність до тих, кому загрожує небезпека, другі — тільки через природний і мимовільний жах перед кров'ю та жорстокостями. </note>
        <note xml:id="ukrainian_1982_cap13-n67" type="comm" target="quarantana/cap13.xml#c13_11717" targetEnd="quarantana/cap13.xml#c13_11720">Хай благословить їх небо! </note>
        <note xml:id="ukrainian_1982_cap13-n68" type="comm" target="quarantana/cap13.xml#c13_11721" targetEnd="quarantana/cap13.xml#c13_11742">В кожній із цих двох протилежних сторін, навіть коли немає попередньої домовленості, єдність волі створює раптову узгодженість дій. </note>
        <note xml:id="ukrainian_1982_cap13-n69" type="comm" target="quarantana/cap13.xml#c13_11743" targetEnd="quarantana/cap13.xml#c13_11836">Те, що потім утворює натовп і стає причиною безпорядків,— це просто випадкова суміш багатьох інших людей, які, щоправда, з нескінченними відтінками, так або інакше впадають у ту або іншу крайність. Не позбавлені завзяття, шахраюваті, схильні до певної справедливості (у їхньому розумінні), жадібні побачити щось зовсім незвичайне, готові на жорстокість і на милосердя, на обожнювання і на ненависть, залежно від нагоди, яка випаде, сприяючи вияву того або іншого почуття, вони щомиті жадають дізнатися про щось незвичайне, повірити в нього. Їм неодмінно треба кричати, аплодувати кому-не-будь або ж тюкати навздогін. </note>
        <note xml:id="ukrainian_1982_cap13-n70" type="comm" target="quarantana/cap13.xml#c13_11837" targetEnd="quarantana/cap13.xml#c13_11923">«Хай живе!» і «Смерть йому!» — ці слова вони вигукують найохочіше; і якщо вдається переконати їх, що такий-то не заслуговує четвертування, то вже небагато слів буде потрібно, аби довести їм, що він гідний тріумфу; вони — дійові особи й глядачі, вони то «за», то «проти», залежно від того, звідки вітер дме. Вони готові й мовчати, коли нема кому більше вторити, готові й заспокоїтися, коли немає під'юджувачів ніде поблизу, і розійтися, коли багато голосів, не зустрічаючи заперечення, скажуть: «Ходімо звідси!», і вернутися додому, питаючи один одного: «А що ж, власне, сталося?» </note>
        <note xml:id="ukrainian_1982_cap13-n71" type="comm" target="quarantana/cap13.xml#c13_11924" targetEnd="quarantana/cap13.xml#c13_11967">А що така маса може піти за ким завгодно, то кожна з двох зацікавлених сторін докладає всіх зусиль, щоб перетягти її на свій бік, заволодіти нею. Неначе дві ворожі душі змагаються за те, щоб проникнути в це велетенське тіло й примусити його рухатись. </note>
        <note xml:id="ukrainian_1982_cap13-n72" type="comm" target="quarantana/cap13.xml#c13_11968" targetEnd="quarantana/cap13.xml#c13_12042">Усе залежить від того, хто зуміє поширити чутки, найбільш спроможні розворушити пристрасті, скерувати почуття до тієї або тієї мети; хто зуміє доречніше пустити чутки, які зможуть знов роздмухати обурення або, навпаки, послабити його, вселити надію або страх, хто зуміє кинути клич, який, лунаючи дедалі голосніше в устах чимраз більшого числа людей, висловлює, підтверджує і цим самим виносить вирок з уст більшості на користь тієї або тієї сторони. </note>
        <note xml:id="ukrainian_1982_cap13-n73" type="comm" target="quarantana/cap13.xml#c13_12043" targetEnd="quarantana/cap13.xml#c13_12111">Уся ця балаканина потрібна була тільки для того, щоб сказати, що в боротьбі між двома сторонами, котрі виборювали одна в одної вирок народу, який зібрався біля будинку завідувача, поява Антоніо Феррера миттю дала рішучу перевагу прибічникам гуманності, чия позиція доти була явно слабша, і якби ця допомога надійшла дещо пізніше, у них не було б більше ні сили, ні мети для боротьби. </note>
        <note xml:id="ukrainian_1982_cap13-n74" type="comm" target="quarantana/cap13.xml#c13_12112" targetEnd="quarantana/cap13.xml#c13_12138">Цей чоловік догодив натовпові вигідним для покупців хлібним тарифом власного винаходу, призначивши його з такою героїчною твердістю, яка не піддавалася ніяким протилежним доказам. </note>
        <note xml:id="ukrainian_1982_cap13-n75" type="comm" target="quarantana/cap13.xml#c13_12139" targetEnd="quarantana/cap13.xml#c13_12168">Людей і без того прихильних до нього Феррер ще дужче зачарував своєю сміливою довірливістю, з якою він, старий дід, без усякої охорони, без помпи з'явився сюди, щоб лицем до лиця зустрітися з роздратованим, бурливим натовпом. </note>
        <note xml:id="ukrainian_1982_cap13-n76" type="comm" target="quarantana/cap13.xml#c13_12169" targetEnd="quarantana/cap13.xml#c13_12234">Вигідно подіяли на натовп і чутки про те, що він приїхав забрати завідувача продовольством до в'язниці. Лють бунтарів проти останнього, яка розпалилась би ще дужче, якби хто надумав піти їм наперекір, тепер, коли було кинуто кістку, щоб заткнути їм рота, потроху вщухла, поступившись місцем іншим, протилежним почуттям, які пробудились у чималої кількості людей. </note>
        <note xml:id="ukrainian_1982_cap13-n77" type="comm" target="quarantana/cap13.xml#c13_12235" targetEnd="quarantana/cap13.xml#c13_12312">Піднісшися духом, прибічники мирного кінця підтримували Феррера. Ті, хто опинився біля нього, вплинули своїми схвальними вигуками на настрій усього натовпу, причім одні закликали народ відступитися, щоб дати дорогу кареті, інші аплодували, повторюючи і поширюючи далі слова, вже сказані канцлером, або й слова, які він, на їхню думку, найімовірніше міг сказати. Цим самим вони затикали рота тим, хто вперто біснувався далі, намагаючись повернути проти них новий загальний настрій цього нестійкого зборища людей. </note>
        <note xml:id="ukrainian_1982_cap13-n78" type="comm" target="quarantana/cap13.xml#c13_12313" targetEnd="quarantana/cap13.xml#c13_12322">— Кому це не подобається, щоб кричали: «Хай живе Феррер!»? </note>
        <note xml:id="ukrainian_1982_cap13-n79" type="comm" target="quarantana/cap13.xml#c13_12323" targetEnd="quarantana/cap13.xml#c13_12333">Ти що, не хочеш, щоб хліб був дешевий? </note>
        <note xml:id="ukrainian_1982_cap13-n80" type="comm" target="quarantana/cap13.xml#c13_12334" targetEnd="quarantana/cap13.xml#c13_12356">Негідники ті, хто не прагне християнської справедливості,— вони найбільше від усіх горлають, щоб дати завідувачеві змогу втекти. </note>
        <note xml:id="ukrainian_1982_cap13-n81" type="comm" target="quarantana/cap13.xml#c13_12357" targetEnd="quarantana/cap13.xml#c13_12360">До в'язниці завідувача! </note>
        <note xml:id="ukrainian_1982_cap13-n82" type="comm" target="quarantana/cap13.xml#c13_12361" targetEnd="quarantana/cap13.xml#c13_12365">Хай живе Феррер! Дорогу Феррерові! </note>
        <note xml:id="ukrainian_1982_cap13-n83" type="comm" target="quarantana/cap13.xml#c13_12366" targetEnd="quarantana/cap13.xml#c13_12409">Число людей, що говорили так, весь час зростало, і відповідно зменшувалася відвага супротивної сторони, тож перші від умовлянь перейшли до дій проти тих, хто й далі робив руйнівну роботу: почали відганяти їх назад, видираючи в них з рук знаряддя руйнування. </note>
        <note xml:id="ukrainian_1982_cap13-n84" type="comm" target="quarantana/cap13.xml#c13_12410" targetEnd="quarantana/cap13.xml#c13_12431">Погромники огризалися, погрожували далі, намагаючись узяти гору, але про кровопролиття вже не могло бути й мови; перемогу здобули ті, що кричали: «До в'язниці! Судити його! Хай живе Феррер!» </note>
        <note xml:id="ukrainian_1982_cap13-n85" type="comm" target="quarantana/cap13.xml#c13_12432" targetEnd="quarantana/cap13.xml#c13_12493">Після недовгої перемовки затятих погромників було відтиснуто, їхні супротивники заволоділи дверима, щоб захистити їх від нових нападів і забезпечити прохід для Феррера. Декотрі з них прокричали тим, хто перебував у будинку (на щастя, пробоїн було скільки завгодно), попереджуючи, що підходить підмога і щоб завідувач був напоготові «для негайного відправлення до в'язниці, гм... зрозуміли там чи ні?». </note>
        <note xml:id="ukrainian_1982_cap13-n86" type="comm" target="quarantana/cap13.xml#c13_12494" targetEnd="quarantana/cap13.xml#c13_12530">— Це що, той самий Феррер, який допомагає складати укази? — спитав у свого нового сусіда наш Ренцо, пригадавши, як адвокат прокричав йому тоді просто на вухо «скріпив Феррер», показуючи підпис під папером. </note>
        <note xml:id="ukrainian_1982_cap13-n87" type="comm" target="quarantana/cap13.xml#c13_12531" targetEnd="quarantana/cap13.xml#c13_12537">— Він самий, великий канцлер,— почулося у відповідь. </note>
        <note xml:id="ukrainian_1982_cap13-n88" type="comm" target="quarantana/cap13.xml#c13_12538" targetEnd="quarantana/cap13.xml#c13_12542">— Він благородний чоловік, правда? </note>
        <note xml:id="ukrainian_1982_cap13-n89" type="comm" target="quarantana/cap13.xml#c13_12543" targetEnd="quarantana/cap13.xml#c13_12579">— Ще б пак! Таж він пустив хліб по дешевій ціні, а інші не хотіли. А ось тепер він приїхав забрати до в'язниці завідувача за те, що той вчинив несправедливо. </note>
        <note xml:id="ukrainian_1982_cap13-n90" type="comm" target="quarantana/cap13.xml#c13_12580" targetEnd="quarantana/cap13.xml#c13_12590">Немає потреби додавати, що Ренцо відразу став на бік Феррера. </note>
        <note xml:id="ukrainian_1982_cap13-n91" type="comm" target="quarantana/cap13.xml#c13_12591" targetEnd="quarantana/cap13.xml#c13_12624">Йому захотілося негайно пробратися чимближче до нього. Зробити це було нелегко. Однак, роздаючи штурхани праворуч і ліворуч, працюючи ліктями, як звиклий горець, він зумів прокласти собі шлях і проштовхатися в перший ряд з того боку, де була карета. </note>
        <note xml:id="ukrainian_1982_cap13-n92" type="comm" target="quarantana/cap13.xml#c13_12625" targetEnd="quarantana/cap13.xml#c13_12650">Карета якраз заїхала в натовп і саме в цю хвилину спинилася через одну з перепон, неминучих під час таких поїздок. </note>
        <note xml:id="ukrainian_1982_cap13-n93" type="comm" target="quarantana/cap13.xml#c13_12651" targetEnd="quarantana/cap13.xml#c13_12693">Старий Феррер виставляв то в одні, то в другі дверцята своє лагідне усміхнене обличчя з тим виразом, який він завжди тримав про запас на випадок, коли йому доводилося перебувати в товаристві дона Філіппа IV; проте він був змушений і при цій нагоді зробити так. </note>
        <note xml:id="ukrainian_1982_cap13-n94" type="comm" target="quarantana/cap13.xml#c13_12694" targetEnd="quarantana/cap13.xml#c13_12723">Він щось говорив, але через загальний шум, гамір сили-силенної голосів та вигуки: «Хай живе!», якими зустрічали канцлера, тільки небагатьом щастило розчути його слова. </note>
        <note xml:id="ukrainian_1982_cap13-n95" type="comm" target="quarantana/cap13.xml#c13_12724" targetEnd="quarantana/cap13.xml#c13_12778">Тому він допомагав собі жестами: то доторкався кінчиками пальців до губів, ніби зриваючи з них поцілунки, які змахом обох рук посилав публіці праворуч і ліворуч на знак подяки за доброзичливе прийняття; то, вихиляючись із дверцят, звільна помахував руками, прохаючи дати дорогу, або ж граційним порухом опускав їх, просячи хвилинної мовчанки. </note>
        <note xml:id="ukrainian_1982_cap13-n96" type="comm" target="quarantana/cap13.xml#c13_12779" targetEnd="quarantana/cap13.xml#c13_12804">Коли це йому ненадовго вдавалося, то ті, хто стояв зовсім близько, могли почути й потім повторювати окремі його слова: «Хліб, добробут; я прибув навести порядок; прошу, дайте дорогу». </note>
        <note xml:id="ukrainian_1982_cap13-n97" type="comm" target="quarantana/cap13.xml#c13_12805" targetEnd="quarantana/cap13.xml#c13_12849">Відтак, оглушений і пригнічений шумом стількох голосів, виглядом цього зборищі людей, вбитих пліч-о-пліч, стомлений тисячами скерованих на нього поглядів, він на мить відхилявся на спинку карети, сопів, відсапувався й шепотів собі під носа: — Por mi vida, que gente! </note>
        <note xml:id="ukrainian_1982_cap13-n98" type="comm" target="quarantana/cap13.xml#c13_12850" targetEnd="quarantana/cap13.xml#c13_12851">— Хай живе Феррер! </note>
        <note xml:id="ukrainian_1982_cap13-n99" type="comm" target="quarantana/cap13.xml#c13_12852" targetEnd="quarantana/cap13.xml#c13_12854">Не бійтеся. </note>
        <note xml:id="ukrainian_1982_cap13-n100" type="comm" target="quarantana/cap13.xml#c13_12855" targetEnd="quarantana/cap13.xml#c13_12858">Ви — благородний чоловік. </note>
        <note xml:id="ukrainian_1982_cap13-n101" type="comm" target="quarantana/cap13.xml#c13_12859" targetEnd="quarantana/cap13.xml#c13_12860">Хліба, хліба! </note>
        <note xml:id="ukrainian_1982_cap13-n102" type="comm" target="quarantana/cap13.xml#c13_12861" targetEnd="quarantana/cap13.xml#c13_12875">— Так, так, хліба,— відповідав Феррер,— добробут; я обіцяю його вам,— і він притискав руку до грудей. </note>
        <note xml:id="ukrainian_1982_cap13-n103" type="comm" target="quarantana/cap13.xml#c13_12876" targetEnd="quarantana/cap13.xml#c13_12914">— Розступіться трохи,— тут же додавав він,— я приїхав забрати його до в'язниці, щоб він дістав заслужену покару.— І докидав пошепки: — Si es culpable.— Нахиляючись до кучера, він квапливо казав йому: — Adelante, Pedro, si puedes. </note>
        <note xml:id="ukrainian_1982_cap13-n105" type="comm" target="quarantana/cap13.xml#c13_12960" targetEnd="quarantana/cap13.xml#c13_12977">— Будьте ласкаві, синьйори,— говорив він,— трохи розступіться, ледь-ледь, аби тільки проїхати. </note>
        <note xml:id="ukrainian_1982_cap13-n106" type="comm" target="quarantana/cap13.xml#c13_12978" targetEnd="quarantana/cap13.xml#c13_12991">Тим часом найдіяльніші з співчуваючих у відповідь на таке чемне прохання заходилися розчищати дорогу. </note>
        <note xml:id="ukrainian_1982_cap13-n107" type="comm" target="quarantana/cap13.xml#c13_12992" targetEnd="quarantana/cap13.xml#c13_13055">Одні, рухаючись попереду коней, діючи вмовляннями й розсуваючи натовп руками, чемно приказували: «Відійдіть, розступіться трошки, синьйори»,— і примушували людей розступатися; інші робили те саме обабіч карети, щоб вона могла проїхати, не розчавивши нікому ніг і не зачепивши нічиєї голови, бо, крім заподіяння шкоди окремим особам, це могло б легко підірвати престиж самого Феррера. </note>
        <note xml:id="ukrainian_1982_cap13-n108" type="comm" target="quarantana/cap13.xml#c13_13056" targetEnd="quarantana/cap13.xml#c13_13112">Із замилуванням споглядаючи якийсь час цю величну старість, дещо стривожену турботами, пригнічену втомою, але водночас пожвавлену клопотами і, так би мовити, підбадьорену сподіванням вирятувати людину від смертельної небезпеки, Ренцо відкинув усяку думку про те, щоб піти геть, вирішивши допомогти Феррерові й не залишати його, доки той досягне своєї мети. </note>
        <note xml:id="ukrainian_1982_cap13-n109" type="comm" target="quarantana/cap13.xml#c13_13113" targetEnd="quarantana/cap13.xml#c13_13130">Сказано — зроблено, вкупі з іншими він заходився розчищати дорогу й, зрозуміло, опинився серед найзавзятіших. Дорогу було розчищено. </note>
        <note xml:id="ukrainian_1982_cap13-n110" type="comm" target="quarantana/cap13.xml#c13_13131" targetEnd="quarantana/cap13.xml#c13_13167">«Проїжджайте лишень уперед»,— казали кучерові ті з натовпу, що відступалися вбік. А найдіяльніші попереду й далі прокладали дорогу кареті. «Adelante, presto, con juicio!» — підганяв кучера й господар, і карета посувалася вперед. </note>
        <note xml:id="ukrainian_1982_cap13-n111" type="comm" target="quarantana/cap13.xml#c13_13168" targetEnd="quarantana/cap13.xml#c13_13232">Крім щедро роздаваних публіці поклонів, Феррер виразно всміхався, обдаровував на знак подяки особливими поклонами тих, хто надто ревно клопотався про нього: такі усмішки не раз діставались і Ренцо, який цілком заслужив їх, бо працював того дня на великого канцлера краще від будь-якого найсумліннішого з його секретарів. </note>
        <note xml:id="ukrainian_1982_cap13-n112" type="comm" target="quarantana/cap13.xml#c13_13233" targetEnd="quarantana/cap13.xml#c13_13248">Молодому горцеві, зачарованому такою доброприхильністю, здавалося, що він мало не заприятелював із Антоніо Феррером. </note>
        <note xml:id="ukrainian_1982_cap13-n113" type="comm" target="quarantana/cap13.xml#c13_13249" targetEnd="quarantana/cap13.xml#c13_13265">Рушивши з місця, карета посувалася далі, щоправда, досить повільно й не без коротких зупинок. </note>
        <note xml:id="ukrainian_1982_cap13-n114" type="comm" target="quarantana/cap13.xml#c13_13266" targetEnd="quarantana/cap13.xml#c13_13297">Весь шлях, либонь, займав відстань не більше, ніж на рушничний постріл, але як на витрачений час, то цей переїзд міг видатися довгою подорожжю навіть тому, хто не поспішав із добромисними намірами, як ото Феррер. </note>
        <note xml:id="ukrainian_1982_cap13-n115" type="comm" target="quarantana/cap13.xml#c13_13298" targetEnd="quarantana/cap13.xml#c13_13326">Народ хвилювався і попереду й позаду, праворуч і ліворуч від карети, ніби морські вали, що здіймаються довкола корабля в самий розпал бурі. </note>
        <note xml:id="ukrainian_1982_cap13-n116" type="comm" target="quarantana/cap13.xml#c13_13327" targetEnd="quarantana/cap13.xml#c13_13339">Але гул юрби був ще різкіший, різноголосіший і оглушливіший, ніж шум бурі. </note>
        <note xml:id="ukrainian_1982_cap13-n117" type="comm" target="quarantana/cap13.xml#c13_13340" targetEnd="quarantana/cap13.xml#c13_13391">Виглядаючи з карети, прибираючи відповідних постав і жестикулюючи, Феррер намагався розслухати крики й дати відповідь; він щиро бажав побесідувати з цим натовпом друзів, але це було важче від усіх справ, що випадали йому за його багатолітнє велике канцлерство. </note>
        <note xml:id="ukrainian_1982_cap13-n118" type="comm" target="quarantana/cap13.xml#c13_13392" targetEnd="quarantana/cap13.xml#c13_13425">Іноді йому вдавалося розчути якесь слово, ба навіть цілу фразу, кілька разів повторену окремим гуртом, як ото коли вибух потужної ракети вирізняється серед оглушливої тріскотняви фейєрверку. </note>
        <note xml:id="ukrainian_1982_cap13-n119" type="comm" target="quarantana/cap13.xml#c13_13426" targetEnd="quarantana/cap13.xml#c13_13468">І він то старався заспокійливо відповісти на ці крики, то просто мовив слова, які, на його думку, були найдоречніші. У такий спосіб він цілу дорогу говорив з народом: «Так, так, синьйори, хліб, добробут... </note>
        <note xml:id="ukrainian_1982_cap13-n120" type="comm" target="quarantana/cap13.xml#c13_13469" targetEnd="quarantana/cap13.xml#c13_13479">Я його сам запроторю до в'язниці, він дістане покару... Si es culpable. </note>
        <note xml:id="ukrainian_1982_cap13-n121" type="comm" target="quarantana/cap13.xml#c13_13480" targetEnd="quarantana/cap13.xml#c13_13521">Так, звичайно, я накажу — дешевий хліб... Asi es... саме так, я маю на увазі: повелитель, наш король, не хоче, щоб його вірнопідданці голодували. Боже мій! Guardaos! Щоб, бува, не постраждали, синьйори. Pedro, adelante, con juicio! </note>
        <note xml:id="ukrainian_1982_cap13-n122" type="comm" target="quarantana/cap13.xml#c13_13522" targetEnd="quarantana/cap13.xml#c13_13523">Добробут, добробут... </note>
        <note xml:id="ukrainian_1982_cap13-n123" type="comm" target="quarantana/cap13.xml#c13_13524" targetEnd="quarantana/cap13.xml#c13_13529">Відступіться трошки, зробіть таку ласку. </note>
        <note xml:id="ukrainian_1982_cap13-n124" type="comm" target="quarantana/cap13.xml#c13_13530" targetEnd="quarantana/cap13.xml#c13_13531">Хліба, хліба... </note>
        <note xml:id="ukrainian_1982_cap13-n125" type="comm" target="quarantana/cap13.xml#c13_13532" targetEnd="quarantana/cap13.xml#c13_13535">До в'язниці, до в'язниці... </note>
        <note xml:id="ukrainian_1982_cap13-n126" type="comm" target="quarantana/cap13.xml#c13_13536" targetEnd="quarantana/cap13.xml#c13_13558">Що таке?» — спитав він чоловіка, який ліз просто в вікно карети, щось вигукуючи, чи то пораду, а чи прохання. </note>
        <note xml:id="ukrainian_1982_cap13-n127" type="comm" target="quarantana/cap13.xml#c13_13559" targetEnd="quarantana/cap13.xml#c13_13583">Але той не встиг навіть почути звернених до нього слів: «Що таке?», бо його відразу стягнув униз хтось із натовпу, помітивши, що чоловіка от-от причавить колесо. </note>
        <note xml:id="ukrainian_1982_cap13-n128" type="comm" target="quarantana/cap13.xml#c13_13584" targetEnd="quarantana/cap13.xml#c13_13622">Ось так, даючи мимохідь відповіді, серед невмовкаючих вітальних вигуків, а часом і серед окремих ворожих вигуків, щоправда, відразу ж заглушуваних, Феррер нарешті добувся до обложеного будинку — головним чином завдяки старанням своїх добрих помічників. </note>
        <note xml:id="ukrainian_1982_cap13-n129" type="comm" target="quarantana/cap13.xml#c13_13623" targetEnd="quarantana/cap13.xml#c13_13648">Ті, хто з такими самими добрими намірами вже попробивався до дверей, наполегливо, силкувалися розчистити бодай трохи місця. </note>
        <note xml:id="ukrainian_1982_cap13-n130" type="comm" target="quarantana/cap13.xml#c13_13649" targetEnd="quarantana/cap13.xml#c13_13714">Вдавшися до прохань і погроз, натискуючи то в один, то в другий бік з подвоєним завзяттям і новим напливом сил, які з'являються в міру наближення до бажаної мети, їм врешті вдалося розділити натовп навпіл, а потім і відтіснити його назад, тож між дверима і каретою, яка спинилася перед ними, утворився невеликий більшій прохід. </note>
        <note xml:id="ukrainian_1982_cap13-n131" type="comm" target="quarantana/cap13.xml#c13_13715" targetEnd="quarantana/cap13.xml#c13_13756">Ренцо, граючи роль почасти форейтора, почасти конвойного, прибув разом із каретою й зумів стати в одну з двох шеренг співчуваючих, які водночас правили і за прикриття для карети, й за греблю проти розбурханих людських хвиль. </note>
        <note xml:id="ukrainian_1982_cap13-n132" type="comm" target="quarantana/cap13.xml#c13_13757" targetEnd="quarantana/cap13.xml#c13_13776">Допомагаючи своїми дужими плечима стримувати одну з цих хвиль, він стояв на гарному місці й міг бачити все, що відбувалося. </note>
        <note xml:id="ukrainian_1982_cap13-n133" type="comm" target="quarantana/cap13.xml#c13_13777" targetEnd="quarantana/cap13.xml#c13_13840">Феррер полегшено зітхнув, побачивши перед собою цю невелику вільну місцину і ще замкнені двері, або, вірніше, ще не доламані, бо дверні гаки було вже майже вивернуто, дверні стулки розщеплено, подірявлено, розсунуто, і крізь широку щілину виднів ланцюг, погнутий, розхитаний і майже перерваний, що ледве стримував дверні стулки, не даючи їм розчинитися зовсім. </note>
        <note xml:id="ukrainian_1982_cap13-n134" type="comm" target="quarantana/cap13.xml#c13_13841" targetEnd="quarantana/cap13.xml#c13_13882">Якийсь добромисник крикнув у цей отвір, щоб відмикали; другий швидко розчахнув дверцята карети; старий виткнув голову, підвівся й, спершися рукою на плече чоловіка, який розчахнув дверцята, виліз із карети й став на підніжку. </note>
        <note xml:id="ukrainian_1982_cap13-n135" type="comm" target="quarantana/cap13.xml#c13_13883" targetEnd="quarantana/cap13.xml#c13_13914">Народ юрмився з усіх боків, стаючи навшпиньки, щоб бачити краще. Тисяча облич, тисяча борід мелькали в повітрі, цікавість і загальне очікування на мить примусили всіх замовкнути. </note>
        <note xml:id="ukrainian_1982_cap13-n136" type="comm" target="quarantana/cap13.xml#c13_13915" targetEnd="quarantana/cap13.xml#c13_13958">Зупинившись на підніжці, Феррер повів поглядом довкола, вітаючи юрбу поклоном, наче з амвона, і, притискаючи ліву руку до грудей, вигукнув: «Хліба і правосуддя!» Потім він, сміливий і величний, у своїй довгій мантії, зійшов додолу серед привітань, що злітали до небес. </note>
        <note xml:id="ukrainian_1982_cap13-n137" type="comm" target="quarantana/cap13.xml#c13_13959" targetEnd="quarantana/cap13.xml#c13_13992">Тим часом ізсередини відімкнули, вірніше, скінчили відмикати двері, відірвавши рештки ланцюга зі скобами, вже наполовину висмикнутими, і розширивши отвір рівно стільки, щоб впустити такого бажаного гостя. </note>
        <note xml:id="ukrainian_1982_cap13-n138" type="comm" target="quarantana/cap13.xml#c13_13993" targetEnd="quarantana/cap13.xml#c13_14018">— Скоріше, скоріше,— квапив він,— відчиняйте лишень, дайте мені ввійти; а ви, сміливці, стримуйте там юрбу, щоб не вдерлася вслід за мною... ради всього святого! </note>
        <note xml:id="ukrainian_1982_cap13-n139" type="comm" target="quarantana/cap13.xml#c13_14019" targetEnd="quarantana/cap13.xml#c13_14026">Зробіть-но прохід. </note>
        <note xml:id="ukrainian_1982_cap13-n140" type="comm" target="quarantana/cap13.xml#c13_14027" targetEnd="quarantana/cap13.xml#c13_14053">Та ну ж бо, синьйори, я в одну мить! — А тоді звернувся до тих, що були всередині будинку: — Тільки легше ви з цією стулкою, дайте мені пройти. Ой, мої ребра! Пожалійте мої ребра! </note>
        <note xml:id="ukrainian_1982_cap13-n141" type="comm" target="quarantana/cap13.xml#c13_14054" targetEnd="quarantana/cap13.xml#c13_14091">Тепер замикайте, ой ні, постривайте, мантія моя, мантія! — І справді, її були б причинили дверима, якби Феррер досить спритно не відсмикнув шлейф, що зник услід за ним, ніби хвіст змії, яка швидко заповзала до нори, рятуючись від переслідувачів. </note>
        <note xml:id="ukrainian_1982_cap13-n142" type="comm" target="quarantana/cap13.xml#c13_14092" targetEnd="quarantana/cap13.xml#c13_14099">Коли дверні стулки захряпнулися, слуги постаралися зсередини підперти їх іще дужче. </note>
        <note xml:id="ukrainian_1982_cap13-n143" type="comm" target="quarantana/cap13.xml#c13_14100" targetEnd="quarantana/cap13.xml#c13_14134">А зовні ті, хто складав ніби лейб-гвардію Феррера, працювали плечима та руками й несамовито горлали, намагаючись зберегти вільний простір і проказуючи подумки молитви, щоб усе скінчилося чимскоріше. </note>
        <note xml:id="ukrainian_1982_cap13-n144" type="comm" target="quarantana/cap13.xml#c13_14135" targetEnd="quarantana/cap13.xml#c13_14162">— Швидше, швидше,— квапив Феррер слуг у передпокої, які тісним кільцем обступили його, ахаючи та охаючи на різні лади: «Бережи вас господь, ваша ясновельможність!» </note>
        <note xml:id="ukrainian_1982_cap13-n145" type="comm" target="quarantana/cap13.xml#c13_14163" targetEnd="quarantana/cap13.xml#c13_14169">— Швидше, швидше! — повторяв Феррер.— Де ж цей нещасний чоловік? </note>
        <note xml:id="ukrainian_1982_cap13-n146" type="comm" target="quarantana/cap13.xml#c13_14170" targetEnd="quarantana/cap13.xml#c13_14188">Блідий як полотно, завідувач спускався сходами: його чи то волокли, чи то несли інші слуги. </note>
        <note xml:id="ukrainian_1982_cap13-n147" type="comm" target="quarantana/cap13.xml#c13_14189" targetEnd="quarantana/cap13.xml#c13_14231">Забачивши свого рятівника, він полегшено зітхнув. Сила повернулася до нього — він почав дещо твердіше стояти на ногах, щоки в нього порожевіли; кинувшись до Феррера, він пробелькотав: — Я цілком у руках божих і вашої ясновельможності. </note>
        <note xml:id="ukrainian_1982_cap13-n148" type="comm" target="quarantana/cap13.xml#c13_14232" targetEnd="quarantana/cap13.xml#c13_14236">Тільки як же мені вийти звідси? </note>
        <note xml:id="ukrainian_1982_cap13-n149" type="comm" target="quarantana/cap13.xml#c13_14237" targetEnd="quarantana/cap13.xml#c13_14290">Всі ці люди жадають моєї смерті. — Venga usted, conmigo, і будьте сміливіші: нас дожидає моя карета, швидше, швидше.— Він узяв завідувача за руку й повів до дверей, намагаючись підбадьорити його, а сам знай повторював про себе: «Aqui está el busilis. Dios nos valga!» </note>
        <note xml:id="ukrainian_1982_cap13-n150" type="comm" target="quarantana/cap13.xml#c13_14291" targetEnd="quarantana/cap13.xml#c13_14312">Двері розчинилися. Першим вийшов Феррер, за ним завідувач, зіщулившись, тулячись до рятівної мантії, як дитина до материної спідниці. </note>
        <note xml:id="ukrainian_1982_cap13-n151" type="comm" target="quarantana/cap13.xml#c13_14313" targetEnd="quarantana/cap13.xml#c13_14356">Тоді ті, що охороняли вільний простір перед будинком, попіднімали руки й капелюхи, утворивши ніби завісу, щоб затулити завідувача від погрозливих поглядів юрби. Він перший піднявся в карету й забився в найдальший куток. </note>
        <note xml:id="ukrainian_1982_cap13-n152" type="comm" target="quarantana/cap13.xml#c13_14357" targetEnd="quarantana/cap13.xml#c13_14363">За ним ускочив Феррер; дверцята швидко захряпнулися. </note>
        <note xml:id="ukrainian_1982_cap13-n153" type="comm" target="quarantana/cap13.xml#c13_14364" targetEnd="quarantana/cap13.xml#c13_14380">Натовп, у замішанні спостерігаючи цю сцену, збагнув, що сталося, й вибухнув бурею схвалень і прокльонів. </note>
        <note xml:id="ukrainian_1982_cap13-n154" type="comm" target="quarantana/cap13.xml#c13_14381" targetEnd="quarantana/cap13.xml#c13_14397">Відтинок дороги; який залишалося проїхати назад, міг виявитись найважчим і найнебезпечнішим. </note>
        <note xml:id="ukrainian_1982_cap13-n155" type="comm" target="quarantana/cap13.xml#c13_14398" targetEnd="quarantana/cap13.xml#c13_14455">Та народ висловився цілком певно: завідувача треба перепровадити до в'язниці. А поки що карета стояла біля будинку; ті, хто полегшував проїзд Феррерові, настільки розширили прохід серед натовпу, що карета могла тепер їхати швидко й без зупинок. </note>
        <note xml:id="ukrainian_1982_cap13-n156" type="comm" target="quarantana/cap13.xml#c13_14456" targetEnd="quarantana/cap13.xml#c13_14476">В міру її посування розтятий навпіл і стримуваний з боків натовп змикався позаду неї, знов зливаючись у щільну масу. </note>
        <note xml:id="ukrainian_1982_cap13-n157" type="comm" target="quarantana/cap13.xml#c13_14477" targetEnd="quarantana/cap13.xml#c13_14504">Щойно всівшися, Феррер попередив завідувача, щоб той сховався чимдалі в глиб карети і, ради всього святого, не здумав визирати. Попередження було зайве. </note>
        <note xml:id="ukrainian_1982_cap13-n158" type="comm" target="quarantana/cap13.xml#c13_14505" targetEnd="quarantana/cap13.xml#c13_14522">А самому Феррерові, навпаки, необхідно було весь час показуватися, щоб відвертати на себе увагу публіки. </note>
        <note xml:id="ukrainian_1982_cap13-n159" type="comm" target="quarantana/cap13.xml#c13_14523" targetEnd="quarantana/cap13.xml#c13_14572">Тож і протягом усього зворотного переїзду, як і до цього, він виголошував перед мінливою аудиторією промову, найдовшу і найбезглуздішу з усіх, які виголошував будь-коли доти. Однак час від часу він пересипав її іспанськими слівцями, що їх, обертаючись, швидко шептав на вухо своєму зіщуленому супутникові. </note>
        <note xml:id="ukrainian_1982_cap13-n160" type="comm" target="quarantana/cap13.xml#c13_14573" targetEnd="quarantana/cap13.xml#c13_14585">— Звісно, синьйори, хліба й правосуддя! До замку, до в'язниці, під мій нагляд! </note>
        <note xml:id="ukrainian_1982_cap13-n161" type="comm" target="quarantana/cap13.xml#c13_14586" targetEnd="quarantana/cap13.xml#c13_14589">Дякую, дякую, дуже дякую! </note>
        <note xml:id="ukrainian_1982_cap13-n162" type="comm" target="quarantana/cap13.xml#c13_14590" targetEnd="quarantana/cap13.xml#c13_14596">Ні, ні, не втече! Por ablandarlos. </note>
        <note xml:id="ukrainian_1982_cap13-n163" type="comm" target="quarantana/cap13.xml#c13_14597" targetEnd="quarantana/cap13.xml#c13_14602">Цілком справедливо, розберемося, побачимо... </note>
        <note xml:id="ukrainian_1982_cap13-n164" type="comm" target="quarantana/cap13.xml#c13_14603" targetEnd="quarantana/cap13.xml#c13_14608">І я бажаю вам добра, синьйори. </note>
        <note xml:id="ukrainian_1982_cap13-n165" type="comm" target="quarantana/cap13.xml#c13_14609" targetEnd="quarantana/cap13.xml#c13_14617">Якнайсуворіша покара! Esto lo digo por su bien. </note>
        <note xml:id="ukrainian_1982_cap13-n166" type="comm" target="quarantana/cap13.xml#c13_14618" targetEnd="quarantana/cap13.xml#c13_14627">Справедлива такса, чесна мета і покарання винуватців. </note>
        <note xml:id="ukrainian_1982_cap13-n167" type="comm" target="quarantana/cap13.xml#c13_14628" targetEnd="quarantana/cap13.xml#c13_14633">Прошу, відступіться вбік! </note>
        <note xml:id="ukrainian_1982_cap13-n168" type="comm" target="quarantana/cap13.xml#c13_14634" targetEnd="quarantana/cap13.xml#c13_14642">Так, так, я чесний чоловік, друг народу. </note>
        <note xml:id="ukrainian_1982_cap13-n169" type="comm" target="quarantana/cap13.xml#c13_14643" targetEnd="quarantana/cap13.xml#c13_14654">Він буде покараний, зрозуміло, він негідник, лиходій! Perdone, usted... </note>
        <note xml:id="ukrainian_1982_cap13-n170" type="comm" target="quarantana/cap13.xml#c13_14655" targetEnd="quarantana/cap13.xml#c13_14664">Йому буде непереливки, так, непереливки... si es culpable. </note>
        <note xml:id="ukrainian_1982_cap13-n171" type="comm" target="quarantana/cap13.xml#c13_14665" targetEnd="quarantana/cap13.xml#c13_14672">Так, так! Ми їх провчимо, цих пекарів! </note>
        <note xml:id="ukrainian_1982_cap13-n172" type="comm" target="quarantana/cap13.xml#c13_14673" targetEnd="quarantana/cap13.xml#c13_14682">Хай живе король, хай живуть добрі міланці, найвірніші його підданці! </note>
        <note xml:id="ukrainian_1982_cap13-n173" type="comm" target="quarantana/cap13.xml#c13_14683" targetEnd="quarantana/cap13.xml#c13_14686">Буде йому непереливки, ой буде! </note>
        <note xml:id="ukrainian_1982_cap13-n174" type="comm" target="quarantana/cap13.xml#c13_14687" targetEnd="quarantana/cap13.xml#c13_14692">Animo: estamos ya casi fuera. </note>
        <note xml:id="ukrainian_1982_cap13-n175" type="comm" target="quarantana/cap13.xml#c13_14693" targetEnd="quarantana/cap13.xml#c13_14709">І справді, вони вже перетнули найбільше скупчення народу і мали от-от зовсім видобутися на вільний простір. </note>
        <note xml:id="ukrainian_1982_cap13-n176" type="comm" target="quarantana/cap13.xml#c13_14710" targetEnd="quarantana/cap13.xml#c13_14764">Тут Феррер дав деякий передих своїм легеням, забачивши підмогу — тих самих іспанських солдатів, які, однак, простояли не зовсім марно, бо при підтримці й під керівництвом декотрих громадян допомогли відрядити з миром по домівках певну кількість народу й забезпечити вільний проїзд кареті, коли вона вже виїжджала з юрби. </note>
        <note xml:id="ukrainian_1982_cap13-n177" type="comm" target="quarantana/cap13.xml#c13_14765" targetEnd="quarantana/cap13.xml#c13_14829">При наближенні карети вони вишикувалися у шеренгу, зробили «на караул» великому канцлерові, який і тут розкланявся праворуч і ліворуч, а офіцерові, що поспішив до нього, віддаючи честь, сказав, супроводжуючи свої слова виразним жестом: «Beso a usted las manos». Ці слова офіцер-розтлумачив у тому розумінні, яке вони мали й насправді, а саме: ви мені неабияк допомогли! </note>
        <note xml:id="ukrainian_1982_cap13-n178" type="comm" target="quarantana/cap13.xml#c13_14830" targetEnd="quarantana/cap13.xml#c13_14840">У відповідь офіцер іще раз віддав честь і знизав плечима. </note>
        <note xml:id="ukrainian_1982_cap13-n179" type="comm" target="quarantana/cap13.xml#c13_14841" targetEnd="quarantana/cap13.xml#c13_14875">Це була саме підхожа мить сказати: «Cedant arma togae»,— але Феррерові було не до цитат, та й, зрештою, навіщо кидати слова на вітер, якщо офіцер не розумів латини. </note>
        <note xml:id="ukrainian_1982_cap13-n180" type="comm" target="quarantana/cap13.xml#c13_14876" targetEnd="quarantana/cap13.xml#c13_14898">Повернулася колишня хоробрість і до Педро, коли він проїжджав між двома шеренгами найманців, між мушкетами, так шанобливо взятими на караул. </note>
        <note xml:id="ukrainian_1982_cap13-n181" type="comm" target="quarantana/cap13.xml#c13_14899" targetEnd="quarantana/cap13.xml#c13_14939">Він зовсім оговтався від попередньої розгубленості, згадав, хто він такий та кого везе, став без подальших церемоній покрикувати на натовп, тепер настільки поріділий, що з ним уже можна було обходитися в такий спосіб, і, поганяючи коней, швидко їхав у бік замку. </note>
        <note xml:id="ukrainian_1982_cap13-n182" type="comm" target="quarantana/cap13.xml#c13_14940" targetEnd="quarantana/cap13.xml#c13_14984">— Levántese, levántese, estámos ya fuera, — сказав Феррер завідувачеві; той, почувши ці слова, заспокоєний тим, що крики припинились і карета їхала повним ходом, розігнувся, розправив занімілі кінцівки, підвівся і, дещо отямившися, почав красно дякувати своєму рятівникові. </note>
        <note xml:id="ukrainian_1982_cap13-n183" type="comm" target="quarantana/cap13.xml#c13_14985" targetEnd="quarantana/cap13.xml#c13_15065">А канцлер, висловивши завідувачеві своє співчуття з приводу нещодавньої небезпеки та радість з приводу позбавлення від неї, вигукнув, ляснувши себе долонею по лисій голові: — Qué dirá de esto su excelencia? Він і так уже в поганому настрої через оте кляте Казале, яке ніяк не хоче здаватися. Qué dirá el conde duque, що дрижить від страху, тільки-но листочок на дереві зашелестить дужче, ніж звичайно? Qué dirá el rey nuestro señor, який неодмінно бодай щось та дізнається про це стовпотворіння? </note>
        <note xml:id="ukrainian_1982_cap13-n184" type="comm" target="quarantana/cap13.xml#c13_15066" targetEnd="quarantana/cap13.xml#c13_15073">Та й чи ж це кінець? Dios lo sabe... — Ой! </note>
        <note xml:id="ukrainian_1982_cap13-n185" type="comm" target="quarantana/cap13.xml#c13_15074" targetEnd="quarantana/cap13.xml#c13_15115">Як на мене, то я більше не хочу втручатися в цю справу,— сказав завідувач,— я умиваю руки, здаю вам, ваша ясновельможність, свою посаду і йду жити в печеру, куди-небудь у гори, житиму якнайдалі від цих тварюк. </note>
        <note xml:id="ukrainian_1982_cap13-n186" type="comm" target="quarantana/cap13.xml#c13_15116" targetEnd="quarantana/cap13.xml#c13_15135">— Usted зробить те, що вимагатиме від нас el servicio de su magestad,— з гідністю відказав великий канцлер. </note>
        <note xml:id="ukrainian_1982_cap13-n187" type="comm" target="quarantana/cap13.xml#c13_15136" targetEnd="quarantana/cap13.xml#c13_15154">— Його величність не побажає моєї смерті,— заперечив завідувач.— До печери, до печери, чимдалі б від них! </note>
        <note xml:id="ukrainian_1982_cap13-n188" type="comm" target="quarantana/cap13.xml#c13_15155" targetEnd="quarantana/cap13.xml#c13_15183">Як здійснився потім оцей його намір,— про це наш автор замовчує. Провівши бідолаху до замку, він більше про нього не згадує. </note>
      </div>
    </body>
  </text>
</TEI>