<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap11">
            <note xml:id="Bricchi_cap11-n1" type="comm" target="quarantana/cap11.xml#c11_10001" targetEnd="quarantana/cap11.xml#c11_14355"><ref rend="bold">Come un branco... vista</ref>:  La prima metà del capitolo è ambientata al villaggio; protagonista è don Rodrigo, ma cambiano molte scene, e parlano molti personaggi. Le inquadrature si susseguono con ritmo veloce, e i personaggi in scena si alternano: don Rodrigo, solo, aspetta il ritorno dei bravi con Lucia rapita, e fantastica sull’audacia dell’azione e sul piacere dell'incontro con la ragazza; colloquio tra don Rodrigo e il Griso circa il fallimento dell'impresa, colloquio tra don Rodrigo e il conte Attilio sullo stesso argomento; le chiacchiere della gente del paese sugli straordinari avvenimenti della notte; nuovo colloquio tra don Rodrigo e il Griso, che riferisce al suo padrone le notizie raccolte in paese, e prende nuovi ordini; don Rodrigo, di nuovo solo, riflette sul modo di nuocere a Renzo. La disposizione degli episodi traccia un disegno ben riconoscibile: un nucleo centrale (le chiacchiere della gente) incorniciato da scene dialogate dove compare sempre don Rodrigo, a loro volta incorniciate da soliloqui di don Rodrigo stesso. In queste scene si decide il futuro immediato di alcuni personaggi (il Griso va a Monza, per cercare notizie di Lucia; il conte Attilio a Milano, dove solleciterà l'intervento del potente conte zio contro fra Cristoforo), e si gettano quindi le fondamenta per gli sviluppi futuri della storia. In questo senso Chiappelli (1968) ha definito queste pagine «una specie ai centro di smistamento nel destino di tutti i personaggi, e, più addentro, nella tematica del libro».</note>
            <note xml:id="Bricchi_cap11-n2" type="comm" target="quarantana/cap11.xml#c11_14356" targetEnd="quarantana/cap11.xml#c11_16489"><ref rend="bold">Dopo la separazione... sconvolgimento</ref>:  La seconda parte del capitolo descrive il cammino di Renzo verso Milano, il suo ingresso in città, il suo primo impatto col mondo sconvolto da un tumulto che dapprima non vede, quindi intuisce senza capirne la portata. Il giovane ha il ruolo di elemento unificatore del paesaggio urbano e umano che gli si dispiega davanti. A partire da questo momento Renzo occuperà la scena fino a tutto il capitolo XVII, e le sue vicende disegneranno un romanzo nel romanzo, una storia di formazione dell'individuo a contatto con i grandi eventi sociali del suo tempo (vedi in proposito, al capitolo XVII, l’approfondimento Il romanzo di Renzo). In questo antefatto della nuova vicenda si accumulano temi che anticipano il futuro svolgimento dei fatti, come in una velocissima panoramica degli avvenimenti ormai prossimi. Una prima comparsa significativa è quella del lazzeretto (531-32) ospedale per le malattie contagiose che sarà in seguito destinato agli appestati, e  che diventerà il teatro di importanti eventi nel seguito del romanzo, a partire dal capitolo XXVIII. Si noti anche il tema dell'analfabetismo di Renzo, che è costretto a mostrare la lettera di padre Cristoforo a un passante cui chiede indicazioni, perché non sa leggere da solo l'indirizzo sulla busta (525-28). Il lettore è già informato che Renzo sa leggere un pochino (AI, 205), ma scoprirà nei prossimi capitoli il ruolo centrale Che l'analfabetismo è destinato a giocare nella sua storia (vedi al capitolo XIV l'approfondimento Leggere e scrivere nei «Promessi sposi»). È infine importante il motivo dei tre pani che Renzo raccoglie sulla strada (586-600). Il grande tema della carestia, anticipato dalle parole di Agnese a fra Galdino sulle annate scarse (III, 445-47), dalla desolazione del passaggio in apertura di capitolo IV, dai discorsi alla tavola di don Rodrigo (capitolo V), si presenta qui nel momento in cui esplode la crisi, di cui il pane sulle strade è un segno. Inoltre, ciascuno dei tre pani raccolti da Renzo comparirà ancora in altri momenti della storia: il primo viene divorato per intero in questo capitolo (600; 702-703); il secondo compare nel capitolo XII (si levò di tasca il secondo pane, 470); il terzo e ultimo nel capitolo XIV, all'osteria della luna piena (247-50). La storia dei tre pani è anche soggetta alle amplificazioni delle voci riportate: nel XV capitolo si dirà che Renzo ha portato con sé all'osteria una quantità di pane rubato (236). E infine, nel capitolo XVI, dopo un magro pasto in un'osteria sulla strada, Renzo confronterà il poco pane avanzato con quello che aveva trovato, il giorno avanti, appieno della croce di san Dionigi (22021). Ultimo dato: la precisazione che Renzo parla da solo ad alta voce (589) sembra anticipare i guai che, proprio per il troppo parlare, toccheranno tra breve al protagonista. Questa griglia di anticipazioni dice in primo luogo che «Il senso di destino imminente che lievita in questa scena in realtà la domina» (Chiappelli 1968); in secondo luogo che «nella fantasia del Manzoni si [prospettano] a questo punto del lavoro mete prossime e mete tematiche assai lontane» (ibidem). Insomma l'autore, a questo punto del suo lavoro, conosce con una certa chiarezza lo sviluppo futuro della storia, e si diverte a disseminare anticipazioni e presagi.</note>
            <note xml:id="Bricchi_cap11-n3" type="comm" target="quarantana/cap11.xml#c11_10001" targetEnd="quarantana/cap11.xml#c11_10417"><ref rend="bold">Come un branco... conto</ref>:  L'’esclamazione Vada a Bergamo la vecchia (18-19) si riferisce a un'astuzia architettata per indirizzare i sospetti di Agnese verso quella città: l'unico bravo autorizzato a parlare durante il rapimento era il Grignapoco, dallo spiccato accento bergamasco (VIII, 291-96). Le riflessioni di don Rodrigo hanno un tema negativo (l’inquietudine circa le conseguenze di un'azione arrischiata come il rapimento), e uno positivo (il pensiero delle lusinghe, delle promesse che adoprerebbe per abbonire Lucia, 31-32). L’uno e l'altro sono introdotti dalla voce narrante, e proseguono con discorsi diretti del personaggio. Alla voce narrante spetta in particolare la definizione dello stato psicologico di don Rodrigo, sempre reso con il rapporto tra due situazioni: pieno d’impazienza e non privo d'inquietudine (8-9); trovava insieme un acquietamento de’ dubbi, e un pascolo alla passion principale (29-30). Don Rodrigo parla di Renzo e Lucia chiamandoli gente perduta sulla terra [...] gente di nessuno (22-23). Queste definizioni ricordano quella di volgo disperso che nome non ha, attribuita alle genti italiche nel primo coro della tragedia Adelchi, e riecheggiano anche un passo del Discorso sopra alcuni punti della storia longobardica in Italia: Un'immensa moltitudine d’uomini, una serie di generazioni, che passa sulla terra, sulla sua terra, inosservata, senza lasciarci traccia, è un tristo ma importante fenomeno. Dunque le parole di don Rodrigo sono sprezzanti, ma ad esse si sovrappone l'eco della voce narrante, non altezzosa, ma pietosa. Accanto ai molti esempi, nel romanzo, dove l'impronta delle parole dei personaggi si insinua nel discorso del narratore, si verifica qui il caso contrario: la voce narrante traspare, in filigrana, nel discorso di un personaggio. Così la stessa espressione, gente perduta sulla terra, suggerisce insieme il disprezzo di don Rodrigo e la pietà della voce narrante; l'accettazione passiva delle disparità sociali tra gli uomini da parte di don Rodrigo e l’indignazione morale del narratore.</note>
            <note xml:id="Bricchi_cap11-n4" type="comm" target="quarantana/cap11.xml#c11_10380" targetEnd="quarantana/cap11.xml#c11_10629"><ref rend="bold">Entrati... di questa</ref>:  L'appellativo signor lascifareame (48), che nella ventisettana era scritto coi trattini interni (lasci-fare-a-me), riprende con sarcasmo ingiurioso le parole del bravo stesso prima dell’azione (- Lasci fare a me, - rispose il Griso, VII, 456). Il gusto di giocare coi nomi propri e manipolarli è un tratto tipico di don Rodrigo: qui trasforma la frase del Griso in un appellativo, più oltre partirà dal nome Azzecca-garbugli per risalire al compito caratteristico dell’individuo: saprà trovare, qualche garbuglio da azzeccare (450-51). L'espressione per rapto di donna honesta (95-96) proviene dalle gride (Bezzola, 1961, ne segnala la prima comparsa in una grida del 1583). Dopo il colloquio servo/padrone il Griso se ne va a dormire, e qui interviene la voce narrante, con un breve discorsetto rivolto direttamente al personaggio (Va a dormire, povero Griso..., 92). Sono parole ironiche, perché l'impresa disonesta di uno scagnozzo è presentata come lavoro faticoso, pericoloso e non apprezzato a sufficienza dal padrone. Ma l’ironia non deriva solo dal contrasto tra la realtà (azione disonesta) e le parole (di lode), bensì dal fatto che la voce narrante assume la prospettiva del personaggio, parla cioè come farebbe il Griso di se stesso. Così due punti di vista opposti convivono nelle stesse parole, e realizzano un caso di pluridiscorsività (vedi, per un esempio analogo, nota a I, 21-41; ma anche la nota precedente). Il discorsetto del narratore offre altri spunti. Prima di tutto contiene una profezia sul destino del Griso (un giorno avrai forse a somministrarcene un’altra prova, e più notabile di questa, 101-02). Infatti il bravo, nel capitolo XXXIII, tradirà don Rodrigo malato di peste, consegnandolo ai monatti, ma morirà di peste a sua volta poco dopo: si vendicherà dunque dell’ingratitudine del padrone, ma subirà a sua volta, per opera divina, la stessa punizione. E questa la prima delle diverse anticipazioni sullo sviluppo romanzesco che affollano il capitolo, e confermano il suo ruolo di crocevia nel percorso della storia (vedi la nota generale a 475-705). Si noti infine che l’elenco dei dolori del Griso, affaccendato giorno e notte al servizio del padrone, ricorda (Stoppelli 1984) il memorabile inizio del Don Giovanni di Mozart, quando il servo del protagonista, Leporello, lamenta una condizione analoga: «Notte e giorno faticar/ per chi nulla sa gradir;/ piova e vento sopportar,/ mangiar male e mal dormir». Questa somiglianza è infatti uno degli indizi che spingono a ipotizzare un ricordo dell'opera mozartiana nell’invenzione del personaggio di don Rodrigo (vedi al capitolo VI, l’approfondimento Don Rodrigo come don Giovanni?).</note>
            <note xml:id="Bricchi_cap11-n5" type="comm" target="quarantana/cap11.xml#c11_10728" targetEnd="quarantana/cap11.xml#c11_11770"><ref rend="bold">La mattina... che mai</ref>:  Il giorno di san Martino (106), l'11 novembre, è quello fissato come scadenza della scommessa tra Attilio e Rodrigo (VII, 341-47). Il conte Attilio prende due iniziative: la prima, parlare al podestà; la seconda, rivolgersi al conte zio del Consiglio segreto. Questo personaggio, nominato per la prima volta, avrà, nel seguito del romanzo, il ruolo di comprimario in due grandi scene dialogiche: il colloquio con il nipote Attilio nel capitolo XVIII, e il colloquio col padre provinciale dei cappuccini nel capitolo XIX. Nel passaggio dalla ventisettana alla quarantana, si notino le modifiche sulla frase che pensandosi di far chetamente un gran colpo, l'aveva fallito con istrepito, che diventa che, credendo di far quietamente un gran colpo, gli era andato fallito con fracasso (154-56). La sostituzione di pensandosi con credendo sceglie la forma più usuale, meno letteraria; istrepito «in questo caso potrebbe accennare a liti; e fracasso è più» (Petrocchi 1902). La stesura finale conferisce maggior disinvoltura alla frase anche con l'inserimento dell'anacoluto, prima assente. Un altro intervento è la sostituzione della forma lombarda testa busa (bucata) con la toscana testa vota (167-608).</note>
            <note xml:id="Bricchi_cap11-n6" type="comm" target="quarantana/cap11.xml#c11_11771" targetEnd="quarantana/cap11.xml#c11_12373"><ref rend="bold">Dopo queste parole... discorsi comuni</ref>:  Perpetua, Gervaso, Tonio, sua moglie, Menico e i genitori di Menico sono, nell'ordine dell'elenco manzoniano, i personaggi che parlano della clamorosa vicenda accaduta in paese. Ciascuno di loro ha ottimi motivi per tacere, ciascuno parla per incontenibile spinta al pettegolezzo (escluso Menico, che, rinchiuso in casa, è privato della possibilità materiale di farlo). Il coro disordinato delle chiacchiere è una delle molte immagini che ricorrono nei Promessi sposi a proposito dell'uso scorretto della parola, e sarà ripresa poche righe più oltre nell’ironica digressione sull’amicizia (325-49). Inoltre, i personaggi parlano per raccontare un pezzo della storia (che il lettore conosce già), ricostruendola ciascuno secondo il proprio punto di vista. In questo modo il romanzo racconta se stesso, e moltiplica le possibili prospettive di lettura (la notte degli imbrogli ha un significato ben diverso se letta da Perpetua, offesa per essere stata infinocchiata (213), o da Gervaso, orgoglioso di aver preso parte a un'impresa sulla bocca di tutti, o da Tonio, spaventato per le possibili conseguenze). Questa tendenza a moltiplicare la risonanza degli eventi attraverso i racconti dei protagonisti è ben presente nei Promessi sposi ed è già stata segnalata nel capitolo III (nota a 556-593). La sequenza non lascia spazio a discorsi diretti dei protagonisti, ma solo alla voce narrante, che però mostra diversi segnali di discorso indiretto libero, cioè parole o espressioni che, anche se appartengono, da un punto di vista grammaticale, al narratore, sono tipiche dei personaggi. Per esempio i verbi infinocchiata/infinocchiar (213 e 216), che compaiono soltanto qui nell'intero romanzo, l’espressione un po’ di sfogo (215), gli appellativi povero padrone (217-218), giovine dabbene (220), buona vedova (220), madonnina infilzata (221) rimandano al punto di vista di Perpetua, e sono tipiche del suo linguaggio. In particolare l’espressione madonnina infilzata sarà impiegata anche da don Abbondio sempre a proposito di Lucia (XXXVIII, 281), e questo passaggio dalla bocca della serva a quella del curato suggerisce una consuetudine di chiacchiere familiari tra i due. Il narratore tende a riprodurre la lingua semplice dei personaggi anche con la raccomandazione dei genitori di Menico che guardasse bene di non far neppure un cenno di nulla (251-52), che sostituisce la forma della ventisettana che si guardasse bene di dar pure un cenno di nulla. La correzione rende la frase più colloquiale, soprattutto per la triplice negazione (non/neppure/nulla) con effetto rafforzativo.</note>
            <note xml:id="Bricchi_cap11-n7" type="comm" target="quarantana/cap11.xml#c11_12374" targetEnd="quarantana/cap11.xml#c11_12965"><ref rend="bold">Con tutti questi... qual maniera</ref>:  Se la vicenda del matrimonio a sorpresa è chiara a tutti gli abitanti del paese, non è affatto chiara la seconda delle due macchinazioni notturne, quella invasion de’ bravi (266). E il narratore continua a riportare le mille voci che circolano, questa volta non solo troppo pettegole, ma troppo fantasiose (si parla dell'intervento di un'anima del purgatorio, 283, di un'anima dannata, 284, di un pellegrino, 287). La sorridente polemica manzoniana contro il vizio popolare delle chiacchiere si amplia qui per toccare il tema della superstizione, colpevole forma di ignoranza destinata a riaffiorare con ben altra gravità nei capitoli sulla peste (XXXI e XXXII) e nell’appendice storica della Colonna infame. Le credenze magiche e superstiziose del popolo e dei dotti saranno infatti all’origine di gravissimi episodi legati alla pestilenza, e la loro descrizione offrirà al narratore l'occasione per una serrata analisi del fenomeno e soprattutto per una ferma condanna. Alla fase iniziale di raccolta delle informazioni, segue un primo confronto tra il Griso e il suo padrone, e lo scoppio di furiosa curiosità da parte di don Rodrigo spinge il bravo a cercare nuove notizie.</note>
            <note xml:id="Bricchi_cap11-n8" type="comm" target="quarantana/cap11.xml#c11_12966" targetEnd="quarantana/cap11.xml#c11_13319"><ref rend="bold">Una delle... a Milano</ref>:  Due parole chiave, dal significato assolutamente positivo: consolazione, ripetuta cinque volte, e amicizia/ amico, ripetuta otto volte. Un discorso che si fonda sulla duplice presenza della congiunzione avverstativa Ma (Ma la pratica genera le ha voluto..., 336-37; Ma a son degli uomini privilegiati..., 345-460). In questo modo i valori tradizionali (amicizia, fiducia, confidenza...) si rivelano ambivalenti, doppi, capaci di assumere significati anche diversi da quelli accettati universalmente: l'amicizia è una cosa buona, dice in sostanza il narratore, ma può produrre conseguenze negative. I due Ma segnano infatti due svolte nel discorso manzoniano, «mostrando i due modi di considerare le cose, l'apparenza e la verità» (Barberi-Squarotti 1965): confidare un segreto a un amico è una consolazione; ma l’amico desidera a sua volta la stessa consolazione; dunque ciascuno si procura questa consolazione non con uno, ma con molti amici. Lo strumento linguistico per mantenere il discorso su due piani, per suggerire questa ambiguità, è dunque la congiunzione avversativa, che funziona come «presentazione del carattere doppio e ambiguo di ogni dato che appartenga all'ambito dell'esperienza dell'uomo, anche dei moti più alti e nobili» (Barberi-Squarotti 1965).</note>
            <note xml:id="Bricchi_cap11-n9" type="comm" target="quarantana/cap11.xml#c11_10036" targetEnd="quarantana/cap11.xml#c11_13946"><ref rend="bold">Don Rodrigo... manoscritti</ref>:  Al Griso si collegano, in questo capitolo, numerose immagini di animali: l’intero gruppo dei bravi di ritorno dalla spedizione fallita è stato paragonato a un branco di segugi (1); ora don Rodrigo parla di can da pagliaio (391), il bravo stesso si definisce cuor di leone, gamba di lepre (399), la voce narrante introduce la similitudine del lupo (414-23). E già nel capitolo VII il Griso era stato paragonato a cane che scorta una mandra di porci (351-52). I termini di paragone oscillano dunque tra bestie feroci (leone, lupo) e cani, tradizionale simbolo di fedeltà e sottomissione animalesca, esprimendo così i due aspetti chiave della figura del Griso, ferocia e ubbidienza. Va rilevato che la simbologia animalesca si lega spesso, nel romanzo manzoniano, a personaggi negativi: don Rodrigo viene più volte nominato da Renzo con l'appellativo di cane (Ha detto dunque quel cane, che non vuole, perché non vuole? -, VII, 31-32; e quel cane assassino di don...?, XIV, 569); altrove le varie voci del romanzo si riferiscono a lui utilizzando l’immagine metaforica del lupo, magari associata a quella della pecora per indicare Lucia (per esempio nel capitolo XXV si dirà che la pecora non poteva tornare a star così vicino alla tana del lupo, 168-69); il gran cancelliere Ferrer, figura emblematicamente infida, è infine paragonato a una serpe (XIII, 452). Il verso Leva il muso, odorando il vento infido (420) proviene dal canto X del poema di Tommaso Grossi (grande amico di Manzoni) I Lombardi alla prima crociata, edito nel 1820.</note>
            <note xml:id="Bricchi_cap11-n10" type="comm" target="quarantana/cap11.xml#c11_13947" targetEnd="quarantana/cap11.xml#c11_14355"><ref rend="bold">L'altra cosa... vista</ref>:  Le riflessioni di don Rodrigo sul modo di impedire il ritorno di Renzo al paese consentono alla voce narrante di spostare il discorso dall'antagonista al protagonista, e Renzo, evocato nei pensieri del suo rivale, si materializza sulla scena romanzesca. È uno stacco che anticipa la tecnica cinematografica dei cambi di scena, e che la voce narrante sente il bisogno di sottolineare con una immagine famosissima, quella del ragazzo che dirige i movimenti di un gregge di porcellini d’India (459-74). Il caro fanciullo (459) è uno dei figli di Manzoni: Enrico, che al momento della stesura di questo capitolo aveva sei o sette anni, oppure Pietro, che ne aveva dieci. Raimondi (1974) indica un precedente per l’immagine dei giochi di un ragazzo nel romanzo Waverley (1814) di Walter Scott, dove lo svolgimento di un racconto è paragonato alla pietra che un monello, per divertimento, fa rotolare dall’alto di una montagna: il percorso è dapprima lento, poi velocissimo, come una storia indugia all'inizio sui particolari necessari alla comprensione del lettore, e quindi corre velocemente verso la fine. È dunque possibile che il modello di Scott abbia collaborato alla nascita del paragone dei Promessi sposi, ma Manzoni compie qui un'operazione più complessa, perché non si limita a descrivere la struttura del suo romanzo, ma ne svela il meccanismo compositivo. Al centro di un capitolo che funge da crocevia, e smista su varie strade il cammino dei personaggi (vedi la nota generale a 1-474), questa similitudine rende visibile quello che di solito al lettore viene nascosto: l'ingegneria del libro, il suo meccanismo combinatorio. Si noti inoltre che sono i personaggi (come i porcellini), non l’autore, a decidere quale strada prendere. Sotto la patina della solita, bonaria ironia, il narratore introduce qui un concetto centrale nella riflessione degli scrittori del Novecento, ma innovativo per la sua epoca: la libertà creativa dell’autore nell’invenzione di una storia non è infinita; da un certo momento in avanti è l'opera stessa a dettare le sue leggi, e le possibili mosse del gioco combinatorio si vanno riducendo. Così i personaggi manzoniani, innescata la vicenda, si muovono come hanno deciso le circostanze e la personalità di ciascuno, e al narratore non resta che inseguire le loro evoluzioni.</note>
            <note xml:id="Bricchi_cap11-n11" type="comm" target="quarantana/cap11.xml#c11_14356" targetEnd="quarantana/cap11.xml#c11_14729"><ref rend="bold">Dopo la separazione... Bonaventura</ref>:  La voce narrante segue il cammino di Renzo, e ne adotta il punto di vista. Così succederà fino alla fine del capitolo, perché tutto il visibile, da questo punto in avanti, è filtrato attraverso gli occhi di Renzo, come sottolinea il monotono ripetersi, a ogni nuova apparizione, del verbo vide (497; 504: 570; 979; 602). In questo primissimo tratto dell'avventura milanese due visioni con significato opposto si succedono a breve distanza: il duomo (visibile già in lontananza perché «anche se ai tempi di Renzo era ancor privo di parte del tiburio e della guglia maggiore, era tuttavia di gran lunga più alto di tutte le case», Bezzola 1961), e il Resegone (vedi I, 14). In un solo sguardo il protagonista scivola dunque dal futuro al passato, dalla curiosità alla nostalgia, dall’ignoto al noto, prima di immergersi quindi definitivamente nel futuro. Il duomo e il Resegone sono simboli di un contrasto che non si limita al passato/futuro: il duomo è infatti un oggetto innaturale (gran macchina, 497), simbolo della civiltà cittadina, mentre il Resegone rappresenta la natura, e il paradiso perduto della vita al paese prima che la prepotenza di don Rodrigo intervenisse a sconvolgerla. Dal punto di vista linguistico, si noti il passaggio dalla forma verbale andrebbe della ventisettana ad anderebbe (480) della quarantana. Si tratta di una correzione attuata costantemente (anche col tempo futuro dello stesso verbo, per esempio andrò/anderò), perché privilegia la forma fiorentina (che corrisponde anche al dialetto milanese), ma non passata all'italiano di oggi. Infatti la forma anderò/anderei era meno utilizzata, nell'italiano ottocentesco, della corrispondente andrò/andrei, e dunque la scelta manzoniana non è bastata a immetterla nell'uso comune.</note>
            <note xml:id="Bricchi_cap11-n12" type="comm" target="quarantana/cap11.xml#c11_14168" targetEnd="quarantana/cap11.xml#c11_15563"><ref rend="bold">L'uomo... fosse quella</ref>:  La prosa manzoniana alterna, in queste pagine, zone descrittive, che disegnano l’ambiente così come appare agli occhi del personaggio; interventi diretti della voce narrante, che indirizzano la comprensione del lettore (542-44), sottolineando per contrasto la stupefatta curiosità di Renzo; analisi delle impressioni di Renzo, movimentate da battute di discorso diretto e da inserimenti di discorso indiretto libero (perché, diamine!, non era luogo da pani quello, 584-85). Infatti, «L'ingresso in Milano, per Renzo, è un continuo passar di sorpresa in sorpresa» (Getto 1964). E l'atteggiamento stupefatto del giovane contadino viene di continuo sottolineato dalla voce narrante: la gentilezza del passante lo lascia stupefatto (537); la disattenzione dei gabellieri gli parve strana (563); il pane sulla strada lo riempie di infinita maraviglia (594). La porta orientale (541-42) è l'attuale porta Venezia; porta Tosa (554) si chiama, dopo le cinque giornate di Milano, porta Vittoria. La viuzza chiamata di Borghetto (557-583) mantiene oggi lo stesso nome, e segue ancora l'antico tracciato percorso da Renzo. La croce, detta di san Dionigi (559-60), era invece già stata abbattuta ai tempi di Manzoni.</note>
            <note xml:id="Bricchi_cap11-n13" type="comm" target="quarantana/cap11.xml#c11_15564" targetEnd="quarantana/cap11.xml#c11_15982"><ref rend="bold">Appena mosso... abbondanza</ref>:  I tre personaggi carichi di pane e farina sono un’avanguardia della folla che Renzo incontrerà nei prossimi capitoli. In questo caso dunque il fenomeno del brulicare di uomini e donne trasportati da una rabbia comune (XII, 14344) viene presentato dapprima con un'inquadratura ravvicinata, che isola singoli personaggi, e solo in seguito si apriranno le grandi scene di massa. La folla è, per Manzoni (come risulterà chiaro nel prossimi capitoli), immagine spaventosa, simbolo di insensatezza e sonno della ragione. E dalla massa si separano figure ripugnanti, emblematiche dell'insieme. Il triplice ritratto va accostato a un’altra immagine in primo piano, che si distaccherà, nel XIII capitolo, dalla ripresa in campo lungo: quella del vecchio mal vissuto (102), che aizza il tumulto alla violenza. Nell'insieme i quattro ritratti sono un repertorio di età e condizioni umane (il ragazzo, l’uomo, il vecchio, la donna), tutte ugualmente degradate dalla povertà e dalla violenza. Un emblema, dunque, di umanità in negativo, che costituisce una tappa nell'educazione morale di Renzo, un modello da evitare. Alla descrizione grottesca e deformata delle tre figure di questa scena collaborano i suffissi, che alterano i nomi nel senso della dimensione (accrescitivi come pancione, 613; 616), o della qualità (peggiorativi come pentolaccia, 615, o che sfiorano il valore dispregiativo, come ragazzotto, 605; 621-292). La scelta della suffissazione come segno di degrado era già presente nell’edizione del 1827, anche se applicata a nomi diversi. Infatti nella prima edizione al posto di pancione stava corpaccio, al posto di pentolaccia, anforaccia. È un'altra scena carica di elementi negativi, quella del castello dell’innominato coi suoi abitanti, sarà descritta sfruttando lo strumento stilistico della suffissazione (vedi nota a XX, 1-38).</note>
            <note xml:id="Bricchi_cap11-n14" type="comm" target="quarantana/cap11.xml#c11_15983" targetEnd="quarantana/cap11.xml#c11_16489"><ref rend="bold">Da queste... sconvolgimento</ref>:  Il bel palazzo, con quell’alto loggiato (671-72) è il palazzo neoclassico Rocca-Saporiti, costruito all'inizio dell'Ottocento, che ancora oggi si affaccia su corso Venezia. La chiesa e il convento dei cappuccini sono invece andati distrutti. Renzo raggiunge la sua meta, ma l'assenza del padre Bonaventura lo costringe a tornare sulla strada, e qui viene irresistibilmente attratto verso il tumulto. La rapidissima frase che decide il destino di Renzo (Il vortice attrasse lo spettatore, 701) ricorda un’altra frase che ha suggellato il corso di un'intera vita: La sventurata rispose (X, 719-20). Ma il passo compiuto da Gertrude è senza ritorno, quello di Renzo dà inizio a un percorso di formazione dal quale il personaggio emergerà, alla fine del romanzo, rafforzato. L'immagine del vortice, e di uno spettatore risucchiato entro lo spettacolo che sta contemplando, sono effetti di grande modernità. E arricchiscono di nuovi significati la presenza, nel capitolo, dei molti rimandi all'attività visiva di Renzo: «Renzo, spettatore dichiarato, viene inghiottito dallo spettacolo. Dunque il vedere mette in moto i personaggi, li pone a contatto con le cose, e infine li catapulta nel bel mezzo delle vicende [...]. Ciò significa che lo sguardo non è semplicemente uno strumento per passare in rassegna il mondo, ma l'origine di un coinvolgimento, di una partecipazione: non ripercorre soltanto, ma ingloba» (Casetti, LEGGERE PS).</note>
            <note xml:id="Bricchi_cap11-n15" type="comm" target="quarantana/cap11.xml#c11_10052"><ref rend="bold">rispondeva</ref>:  si affacciava;</note>
            <note xml:id="Bricchi_cap11-n16" type="comm" target="quarantana/cap11.xml#c11_10134"><ref rend="bold">voglioso</ref>:  volonteroso;</note>
            <note xml:id="Bricchi_cap11-n17" type="comm" target="quarantana/cap11.xml#c11_10353"><ref rend="bold">bussola</ref>:  portantina chiusa.</note>
            <note xml:id="Bricchi_cap11-n18" type="comm" target="quarantana/cap11.xml#c11_10394"><ref rend="bold">bordone</ref>:  bastone;</note>
            <note xml:id="Bricchi_cap11-n19" type="comm" target="quarantana/cap11.xml#c11_10400"><ref rend="bold">sanrocchino</ref>:  mantello corto da pellegrino;</note>
            <note xml:id="Bricchi_cap11-n20" type="comm" target="quarantana/cap11.xml#c11_10532"><ref rend="bold">dubbiezza</ref>:  incertezza;</note>
            <note xml:id="Bricchi_cap11-n21" type="comm" target="quarantana/cap11.xml#c11_10802" targetEnd="quarantana/cap11.xml#c11_10804"><ref rend="bold">di buona testa</ref>:  svegli, acuti.</note>
            <note xml:id="Bricchi_cap11-n22" type="comm" target="quarantana/cap11.xml#c11_10846"><ref rend="bold">precipitati</ref>:  precipitosi, intempestivi;</note>
            <note xml:id="Bricchi_cap11-n23" type="comm" target="quarantana/cap11.xml#c11_10891"><ref rend="bold">rapto</ref>:  rapimento;</note>
            <note xml:id="Bricchi_cap11-n24" type="comm" target="quarantana/cap11.xml#c11_11086" targetEnd="quarantana/cap11.xml#c11_11087"><ref rend="bold">l'ho per</ref>:  lo considero;</note>
            <note xml:id="Bricchi_cap11-n25" type="comm" target="quarantana/cap11.xml#c11_11125"><ref rend="bold">sofferenza</ref>:  pazienza.</note>
            <note xml:id="Bricchi_cap11-n26" type="comm" target="quarantana/cap11.xml#c11_11279" targetEnd="quarantana/cap11.xml#c11_11280"><ref rend="bold">Consiglio segreto</ref>:  assemblea consultiva che affiancava il governatore di Milano nell'amministrazione pubblica;</note>
            <note xml:id="Bricchi_cap11-n27" type="comm" target="quarantana/cap11.xml#c11_11379" targetEnd="quarantana/cap11.xml#c11_11381"><ref rend="bold">tenersi di non</ref>:  trattenersi dal.</note>
            <note xml:id="Bricchi_cap11-n28" type="comm" target="quarantana/cap11.xml#c11_11584" targetEnd="quarantana/cap11.xml#c11_11586"><ref rend="bold">dargli sulla voce</ref>:  contraddirlo, zittirlo;</note>
            <note xml:id="Bricchi_cap11-n29" type="comm" target="quarantana/cap11.xml#c11_11756"><ref rend="bold">condiscendenza</ref>:  disposizione favorevole e bonaria;</note>
            <note xml:id="Bricchi_cap11-n30" type="comm" target="quarantana/cap11.xml#c11_11757" targetEnd="quarantana/cap11.xml#c11_11759"><ref rend="bold">Farò di buono</ref>:  farò sul serio;</note>
            <note xml:id="Bricchi_cap11-n31" type="comm" target="quarantana/cap11.xml#c11_11833"><ref rend="bold">premura</ref>:  interessamento affettuoso;</note>
            <note xml:id="Bricchi_cap11-n32" type="comm" target="quarantana/cap11.xml#c11_11899"><ref rend="bold">raccapezzandosi</ref>:  rendendosi conto;</note>
            <note xml:id="Bricchi_cap11-n33" type="comm" target="quarantana/cap11.xml#c11_11903"><ref rend="bold">infinocchiata</ref>:  abbindolata;</note>
            <note xml:id="Bricchi_cap11-n34" type="comm" target="quarantana/cap11.xml#c11_11964"><ref rend="bold">concertato</ref>:  combinato.</note>
            <note xml:id="Bricchi_cap11-n35" type="comm" target="quarantana/cap11.xml#c11_12034"><ref rend="bold">grilla</ref>:  scoppietta;</note>
            <note xml:id="Bricchi_cap11-n36" type="comm" target="quarantana/cap11.xml#c11_12048"><ref rend="bold">geme</ref>:  trasuda;</note>
            <note xml:id="Bricchi_cap11-n37" type="comm" target="quarantana/cap11.xml#c11_12056"><ref rend="bold">trapela</ref>:  filtra;</note>
            <note xml:id="Bricchi_cap11-n38" type="comm" target="quarantana/cap11.xml#c11_12058"><ref rend="bold">doga</ref>:  asse di legno;</note>
            <note xml:id="Bricchi_cap11-n39" type="comm" target="quarantana/cap11.xml#c11_12075" targetEnd="quarantana/cap11.xml#c11_12078"><ref rend="bold">a un di presso</ref>:  pressappoco;</note>
            <note xml:id="Bricchi_cap11-n40" type="comm" target="quarantana/cap11.xml#c11_12109" targetEnd="quarantana/cap11.xml#c11_12112"><ref rend="bold">aver tenuto di mano</ref>:  aver collaborato;</note>
            <note xml:id="Bricchi_cap11-n41" type="comm" target="quarantana/cap11.xml#c11_12195"><ref rend="bold">sembiante</ref>:  aspetto.</note>
            <note xml:id="Bricchi_cap11-n42" type="comm" target="quarantana/cap11.xml#c11_12676"><ref rend="bold">rilevar</ref>:  ricostruire;</note>
            <note xml:id="Bricchi_cap11-n43" type="comm" target="quarantana/cap11.xml#c11_12714"><ref rend="bold">immediatamente</ref>:  personalmente, senza intermediari;</note>
            <note xml:id="Bricchi_cap11-n44" type="comm" target="quarantana/cap11.xml#c11_12731"><ref rend="bold">distinta</ref>:  chiara.</note>
            <note xml:id="Bricchi_cap11-n45" type="comm" target="quarantana/cap11.xml#c11_12867"><ref rend="bold">arrantolata</ref>:  proferita in un rantolo;</note>
            <note xml:id="Bricchi_cap11-n46" type="comm" target="quarantana/cap11.xml#c11_13077"><ref rend="bold">pratica</ref>:  uso, abitudine.</note>
            <note xml:id="Bricchi_cap11-n47" type="comm" target="quarantana/cap11.xml#c11_13255"><ref rend="bold">s'abbattè</ref>:  s'imbatté, incontrò:</note>
            <note xml:id="Bricchi_cap11-n48" type="comm" target="quarantana/cap11.xml#c11_13354"><ref rend="bold">disegni</ref>:  progetti, piani;</note>
            <note xml:id="Bricchi_cap11-n49" type="comm" target="quarantana/cap11.xml#c11_13364"><ref rend="bold">immantinente</ref>:  subito;</note>
            <note xml:id="Bricchi_cap11-n50" type="comm" target="quarantana/cap11.xml#c11_13516"><ref rend="bold">livrea</ref>:  uniforme con i colori e lo stemma di un casato signorile;</note>
            <note xml:id="Bricchi_cap11-n51" type="comm" target="quarantana/cap11.xml#c11_13614" targetEnd="quarantana/cap11.xml#c11_13617"><ref rend="bold">messo così al punto</ref>:  provocato, aizzato.</note>
            <note xml:id="Bricchi_cap11-n52" type="comm" target="quarantana/cap11.xml#c11_13660" targetEnd="quarantana/cap11.xml#c11_13662"><ref rend="bold">di buon animo</ref>:  di buona voglia;</note>
            <note xml:id="Bricchi_cap11-n53" type="comm" target="quarantana/cap11.xml#c11_13793"><ref rend="bold">raggrinzato</ref>:  pieno di grinze, vuoto;</note>
            <note xml:id="Bricchi_cap11-n54" type="comm" target="quarantana/cap11.xml#c11_13834"><ref rend="bold">infido</ref>:  inattendibile;</note>
            <note xml:id="Bricchi_cap11-n55" type="comm" target="quarantana/cap11.xml#c11_13902" targetEnd="quarantana/cap11.xml#c11_13905"><ref rend="bold">mi veniva in taglio</ref>:  si adattava alle mie esigenze.</note>
            <note xml:id="Bricchi_cap11-n56" type="comm" target="quarantana/cap11.xml#c11_14297"><ref rend="bold">impazientito</ref>:  spazientito;</note>
            <note xml:id="Bricchi_cap11-n57" type="comm" target="quarantana/cap11.xml#c11_14301"><ref rend="bold">genio</ref>:  volontà;</note>
            <note xml:id="Bricchi_cap11-n58" type="comm" target="quarantana/cap11.xml#c11_14421"><ref rend="bold">s'ingolfava</ref>:  si lasciava travolgere;</note>
            <note xml:id="Bricchi_cap11-n59" type="comm" target="quarantana/cap11.xml#c11_14509"><ref rend="bold">rotaie</ref>:  solchi scavati dalle ruote dei carri;</note>
            <note xml:id="Bricchi_cap11-n60" type="comm" target="quarantana/cap11.xml#c11_14567"><ref rend="bold">macchina</ref>:  costruzione imponente;</note>
            <note xml:id="Bricchi_cap11-n61" type="comm" target="quarantana/cap11.xml#c11_14696"><ref rend="bold">inchinatolo</ref>:  fattogli un inchino.</note>
            <note xml:id="Bricchi_cap11-n62" type="comm" target="quarantana/cap11.xml#c11_11434"><ref rend="bold">contorno</ref>:  dintorni;</note>
            <note xml:id="Bricchi_cap11-n63" type="comm" target="quarantana/cap11.xml#c11_14853"><ref rend="bold">mancina</ref>:  sinistra;</note>
            <note xml:id="Bricchi_cap11-n64" type="comm" target="quarantana/cap11.xml#c11_14865"><ref rend="bold">fabbrica</ref>:  edificio;</note>
            <note xml:id="Bricchi_cap11-n65" type="comm" target="quarantana/cap11.xml#c11_14915"><ref rend="bold">grazioso</ref>:  gentile;</note>
            <note xml:id="Bricchi_cap11-n66" type="comm" target="quarantana/cap11.xml#c11_14924"><ref rend="bold">edificato</ref>:  impressionato positivamente;</note>
            <note xml:id="Bricchi_cap11-n67" type="comm" target="quarantana/cap11.xml#c11_14948"><ref rend="bold">cappe</ref>:  abiti signorili;</note>
            <note xml:id="Bricchi_cap11-n68" type="comm" target="quarantana/cap11.xml#c11_14951"><ref rend="bold">farsetti</ref>:  abiti popolari;</note>
            <note xml:id="Bricchi_cap11-n69" type="comm" target="quarantana/cap11.xml#c11_15037"><ref rend="bold">gabellini</ref>:  gabellieri, guardie del dazio;</note>
            <note xml:id="Bricchi_cap11-n70" type="comm" target="quarantana/cap11.xml#c11_15039"><ref rend="bold">bastioni</ref>:  fortificazioni;</note>
            <note xml:id="Bricchi_cap11-n71" type="comm" target="quarantana/cap11.xml#c11_15201"><ref rend="bold">frugamenti</ref>:  ispezioni;</note>
            <note xml:id="Bricchi_cap11-n72" type="comm" target="quarantana/cap11.xml#c11_15203"><ref rend="bold">dell'interrogazioni</ref>:  interrogatori.</note>
            <note xml:id="Bricchi_cap11-n73" type="comm" target="quarantana/cap11.xml#c11_15504"><ref rend="bold">discrezion</ref>:  capriccio.</note>
            <note xml:id="Bricchi_cap11-n74" type="comm" target="quarantana/cap11.xml#c11_15636" targetEnd="quarantana/cap11.xml#c11_15637"><ref rend="bold">sopra doglia</ref>:  indolenziti;</note>
            <note xml:id="Bricchi_cap11-n75" type="comm" target="quarantana/cap11.xml#c11_15643"><ref rend="bold">peste</ref>:  ammaccate;</note>
            <note xml:id="Bricchi_cap11-n76" type="comm" target="quarantana/cap11.xml#c11_15668"><ref rend="bold">intoppo</ref>:  ostacolo:</note>
            <note xml:id="Bricchi_cap11-n77" type="comm" target="quarantana/cap11.xml#c11_15675"><ref rend="bold">sconcia</ref>:  sgraziata, indecente;</note>
            <note xml:id="Bricchi_cap11-n78" type="comm" target="quarantana/cap11.xml#c11_15729"><ref rend="bold">sottana</ref>:  gonna;</note>
            <note xml:id="Bricchi_cap11-n79" type="comm" target="quarantana/cap11.xml#c11_15771"><ref rend="bold">paniera</ref>:  cesto.</note>
            <note xml:id="Bricchi_cap11-n80" type="comm" target="quarantana/cap11.xml#c11_15956"><ref rend="bold">spazzar</ref>:  ripulire, svuotare;</note>
            <note xml:id="Bricchi_cap11-n81" type="comm" target="quarantana/cap11.xml#c11_16025"><ref rend="bold">busse</ref>:  colpi, percosse;</note>
            <note xml:id="Bricchi_cap11-n82" type="comm" target="quarantana/cap11.xml#c11_16060"><ref rend="bold">lodarsi</ref>:  essere contento;</note>
            <note xml:id="Bricchi_cap11-n83" type="comm" target="quarantana/cap11.xml#c11_16256"><ref rend="bold">corbellerie</ref>:  sciocchezze.</note>
            <note xml:id="Bricchi_cap11-n84" type="comm" target="quarantana/cap11.xml#c11_16314"><ref rend="bold">pressante</ref>:  urgente;</note>
            <note xml:id="Bricchi_cap11-n85" type="comm" target="quarantana/cap11.xml#c11_16362" targetEnd="quarantana/cap11.xml#c11_16366"><ref rend="bold">fare un po' di bene</ref>:  pregare (secondo un uso che è sia toscano, sia del di letto milanese);</note>
            <note xml:id="Bricchi_cap11-n86" type="comm" target="quarantana/cap11.xml#c11_16466"><ref rend="bold">sbocconcellando</ref>:  mangiando a piccoli bocconi.</note>
          </div>
    </body>
  </text>
</TEI>
