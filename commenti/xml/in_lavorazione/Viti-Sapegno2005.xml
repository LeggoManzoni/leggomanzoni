<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Natalino Sapegno, Gorizio Viti (2005)</title>
        <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="ML">Maria Levchenko</persName>
        </respStmt>
         <respStmt>
          <resp>Codifica</resp>
          <persName corresp="ER">Ersilia Russo</persName>
          </respStmt>
      </titleStmt>
      <editionStmt>
      <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Natalino Sapegno e Gorizio Viti</title>
          <editor>Sapegno, Natalino</editor>
          <editor>Viti, Gorizio</editor>
          <pubPlace>Firenze</pubPlace>
          <publisher>Le Monnier</publisher>
          <date>2005</date>
        </bibl>
      </sourceDesc>
    </fileDesc>
    <encodingDesc>
      <p>Introduzione, cap. 1. </p> 
</encodingDesc> 
  </teiHeader>
  <text>
    <body>
      <div xml:id="Viti-Sapegno2005_intro">
        <note xml:id="Viti-Sapegno2005_intro-n1" type='comm' target="quarantana/intro.xml#intro_10016" targetEnd="quarantana/intro.xml#intro_None">
          <ref rend="bold">2-3. gl'anni... cadaveri</ref>:  è una delle immagini tipiche dello stile del Seicento, tutto basato su ampollosità e concettini, su figure stravaganti ed espressioni frondose, su antitesi ricercate e ritmi solenni: il repertorio barocco, dunque, al gran completo. Infatti, non vi manca neppure la precisa grafia di allora: h iniziali («Historia», «horrori»), t per z («Relatione»), v per u e viceversa («cadaueri»): raddoppiamenti di consonanti («deffinire) e di vocali («occhij»); uso frequentissimo e ingiustificato di maiuscole («Arringo, «Palme, «Allori»...) ecc. Nella perfezione di questo rifacimento dello stile del Seicento è la prima nota polemica del romanzo: la condanna di quanto di sfarzoso, di vuoto, di retorico c’era in quella civiltà, e in primo luogo in quella letteratura, che a Manzoni appare, per stile e idee, l'opposto della vera letteratura. Egli vuole uno stile semplice, vivo, che corrisponda al vivere reale degli uomini. Sarà, questa, la sua «dicitura».</note>
        <note xml:id="Viti-Sapegno2005_intro-n2" type='comm' target="quarantana/intro.xml#intro_10039" targetEnd="quarantana/intro.xml#intro_10040">
          <ref rend="bold">4. gl'illustri Campioni</ref>:  gli storici famosi, i quali non trattano altro che delle imprese dei grandi: imperatori, papi, re, principi... Tutto il resto, cioè il popolo, rimane muto, assente in quelle storie: le sue aspirazioni, i suoi dolori, sepolti per sempre. Qui c'è già la seconda nota polemica: la condanna dell’esaltazione dei potenti, che soffocano l'esistenza degli umili. La voce di Manzoni sarà sempre in difesa della dignità della persona umana, di qualunque persona. Anzi, gli umili soprattutto egli chiamerà a dar vita alla storia e in questa storia farà vedere come proprio da essi scaturiscano, il più delle volte, i pensieri e le azioni più nobili.</note>
        <note xml:id="Viti-Sapegno2005_intro-n3" type='comm' target="quarantana/intro.xml#intro_10148" targetEnd="quarantana/intro.xml#intro_10150">
          <ref rend="bold">13. schietta e genuinamente</ref>:  schiettamente e genuinamente; l’uso di coppie di avverbi con una sola desinenza in -mente è un’eleganza spagnolesca; queste forme avverbiali, diffuse dapprima in tutte le lingue romanze, erano scomparse dall'italiano dopo il Duecento. Anche subito dopo c'è un'altra eleganza barocca in quel pomposo arrotondamento del periodo ottenuto con l'inutile sinonimo: «ouuero sia Relatione. È naturale, che tutte queste eleganze, nelle mani del perfetto imitatore dello stile secentesco, si risolvano in altrettanti motivi caricaturali dello spagnolismo vuoto e borioso.</note>
        <note xml:id="Viti-Sapegno2005_intro-n4" type='comm' target="quarantana/intro.xml#intro_10160" targetEnd="quarantana/intro.xml#intro_10162">
          <ref rend="bold">14. in angusto Teatro</ref>:  la Lombardia spazio certamente «angusto» a paragone degli altri immensi domini del re di Spagna.</note>
        <note xml:id="Viti-Sapegno2005_intro-n5" type='comm' target="quarantana/intro.xml#intro_10193" targetEnd="quarantana/intro.xml#intro_10253">
          <ref rend="bold">17-22. Re Cattolico... nobilissimo Cielo</ref>:  serie d'immagini iperboliche, tipicamente barocche, collegate argutamente a formare davvero «un nobilissimo Cielo»: il Re è il sole che non tramonta mai; il «Governatore, lume riflesso, è luna giammai calante; i «Senatori» stelle fisse: i «Magistrati» pianeti erranti... L'ironia investe tutti, specie i più meschinelli, i magistrati, di cui non ci mancherà la riprova che sono «erranti».</note>
        <note xml:id="Viti-Sapegno2005_intro-n6" type='comm' target="quarantana/intro.xml#intro_10299" targetEnd="quarantana/intro.xml#intro_10304">
          <ref rend="bold">26. occhij d'Argo e braccj di Briareo</ref>:  cento gli uni e gli altri, come narra la mitologia.</note>
        <note xml:id="Viti-Sapegno2005_intro-n7" type='comm' target="quarantana/intro.xml#intro_10305" targetEnd="quarantana/intro.xml#intro_10311">
          <ref rend="bold">27. si vanno trafficando per li pubblici emolumenti</ref>:  ma questa sarebbe l’interpretazione dell’Anonimo. Quella di Manzoni è un’altra, e tutta il contrario: si danno da fare per il proprio vantaggio. Il doppio senso della frase incomincia a mettere in luce lo sdoppiamento di personalità, e quindi di interventi, di critiche, di polemiche, che l’invenzione dell’Anonimo procurerà allo scrittore, in un giuoco malizioso d'atteggiamenti e di significati. Naturalmente l'espediente dell’Anonimo non si limita a questo; basterebbe osservare come esso ha già contribuito con questa pagina barocca — che ha il sapore del documento storico, o, come si suol dire, della stampa secentesca — ad accentuare quella critica del secolo XVII che è nei propositi artistici e morali del romanziere.</note>
        <note xml:id="Viti-Sapegno2005_intro-n8" type='comm' target="quarantana/intro.xml#intro_10342" targetEnd="quarantana/intro.xml#intro_10346">
          <ref rend="bold">30. con rendersi tributarij delle Parche</ref>:  morendo. Metafora macchinosa, in armonia con tutte le altre. Si sa che le Parche (Cloto, Lachesi, Atropo) presiedevano alla vita e alla morte dell’uomo.</note>
        <note xml:id="Viti-Sapegno2005_intro-n9" type='comm' target="quarantana/intro.xml#intro_10427" targetEnd="quarantana/intro.xml#intro_10429">
          <ref rend="bold">37. puri purissimi accidenti...</ref>:  il periodo s’interrompe proprio nel bel mezzo di così classicheggiante sostenutezza, e quando era stata portata in campo addirittura la sapienza dei filosofi. E s’interrompe con un termine famoso, «accidenti», tipico di quella filosofia aristotelica che imperava nel Seicento, e col quale si indicavano elementi puramente esteriori e transitori, in contrapposizione alle «sostanze». La parodia di quel mondo culturale è già condotta con uno spasso vivissimo e accresciuta dalla maliziosa interruzione.</note>
        <note xml:id="Viti-Sapegno2005_intro-n10" type='comm' target="quarantana/intro.xml#intro_10565" targetEnd="quarantana/intro.xml#intro_10580">
          <ref rend="bold">48-50. com'è dozzinale!... sgangherati</ref>:  C'è qui, e più avanti si riprende e si completa, un commento delle due pagine secentesche. Manzoni, per merito dell’Anonimo, si fa dunque critico dell’opera sua o, meglio, fa la critica alla letteratura del Seicento.</note>
        <note xml:id="Viti-Sapegno2005_intro-n11" type='comm' target="quarantana/intro.xml#intro_10606" targetEnd="quarantana/intro.xml#intro_10607">
          <ref rend="bold">52. d'eccitar maraviglia</ref>:  in questo stava l'essenza dell’arte per gli scrittori del Seicento. Giambattista Marino, il più celebre poeta del secolo, aveva cantato: «È del poeta il fin, la maraviglia».</note>
        <note xml:id="Viti-Sapegno2005_intro-n12" type='comm' target="quarantana/intro.xml#intro_10625" targetEnd="quarantana/intro.xml#intro_10626">
          <ref rend="bold">53-54. rettorica discreta</ref>:  cioè, non l'ampollosa oratoria e la vacua declamazione, ma una retorica «fine» e «di buon gusto» che sa dare calore umano alla scena e armonia musicale all'espressione. Cioè un'arte letteraria spontanea e controllata a un tempo.</note>
        <note xml:id="Viti-Sapegno2005_intro-n13" type='comm' target="quarantana/intro.xml#intro_10698" targetEnd="quarantana/intro.xml#intro_10700">
          <ref rend="bold">60. in questo paese</ref>:  non che il resto dell’Italia fosse molto diverso da questa regione (anche se altrove hanno vissuto e scritto un Galileo, un Sarpi ecc.); ma Manzoni pone l'accento sulla Lombardia per l’influsso dannoso che egli attribuisce alla dominazione spagnola nei riguardi della cultura italiana. Osserviamo che il giudizio tanto negativo che Manzoni dà della letteratura e della civiltà del Seicento è conforme all’interpretazione critica che di quel secolo dette in generale la storiografia romantica dell'Ottocento. De Sanctis, per esempio, che di tale interpretazione sarebbe stato il massimo esponente, scrisse, fra l’altro, che il mondo secentesco è «un mondo ipocrita e inquisitoriale, dove la vita religiosa e sociale fuori della coscienza è meccanizzata e immobilizzata in forme fisse e inviolabili», un mondo quindi cui «l’arte intisichisce», perché mondo «mantenuto nelle apparenze, rimbombante nelle frasi, non sentito, non meditato, non ventilato e rinnovato. [...] Il tarlo della società era l'ozio dello spirito, una assoluta indifferenza sotto quelle forme abituali religiose ed etiche. La letteratura era a quella immagine, vuota d'idee e di sentimenti, un giuoco di forme, una semplice esteriorità» (Storia della letteratura italiana, 1870-71). Naturalmente il giudizio sul Seicento ora è notevolmente mutato per l'apporto di nuovi e più approfonditi studi; ma dell'interpretazione ottocentesca occorre sempre ricordarsi nel seguire la lettura del romanzo.</note>
        <note xml:id="Viti-Sapegno2005_intro-n14" type='comm' target="quarantana/intro.xml#intro_10701" targetEnd="quarantana/intro.xml#intro_10720">
          <ref rend="bold">60-62. In vero... stravaganze</ref>:  il tono ironico ricopre una verità di grande importanza: la condanna delle malizie e del manierismo di tanta parte della letteratura contemporanea e antecedente. Manzoni ebbe la coscienza di contribuire all'affermazione di un gusto poetico nuovo, basato sulla concretezza dei fatti e sulla chiarezza dell'espressione. In queste parole, quindi, si è sentita giustamente l'eco di un pensiero famoso della Lettre à M. Chauvet: «l'essenza della poesia non consiste nell’invenzione degli episodi, perché tale invenzione è ciò che di più facile e volgare esiste nella vita dello spirito» (1820).</note>
        <note xml:id="Viti-Sapegno2005_intro-n15" type='comm' target="quarantana/intro.xml#intro_10762" targetEnd="quarantana/intro.xml#intro_10782">
          <ref rend="bold">66-68. in quanto storia... molto bella</ref>:  perché, come vedremo, non si tratterà solo di vicende dei poveri uomini, ma di misteriosi, decisivi interventi della mano di Dio. Si osservi comunque la sorridente modestia dello scrittore: bella la «storia» finché si vuole, ma «in quanto storia». Come trama e soluzione dei fatti, vuol dire: non come «libro», che su quella «storia» egli riuscirà a comporre.</note>
        <note xml:id="Viti-Sapegno2005_intro-n16" type='comm' target="quarantana/intro.xml#intro_10820" targetEnd="quarantana/intro.xml#intro_10826">
          <ref rend="bold">71-72. con un'ingenuità... medesimo</ref>:  «ingenuità» qui ha il senso di sincerità. Perciò, siccome Manzoni nella sua modestia valuta ben poca, o nulla, l’importanza del libro, vuol dire che nulla è la sincerità dell'origine che ha qui descritta. Quindi: tutto è stato una malizia, un'invenzione. Un modo garbato e sorridente per dirci di non credere a tutto ciò che fin qui ci ha raccontato: e per dirci anche che quelle due pagine secentesche sono opera sua.</note>
        <note xml:id="Viti-Sapegno2005_intro-n17" type='comm' target="quarantana/intro.xml#intro_10934" targetEnd="quarantana/intro.xml#intro_10938">
          <ref rend="bold">81-82. citeremo... testimonianze</ref>:  in modo particolare Ripamonti. Queste citazioni, destinate a «procacciar fede alle cose», contribuiranno a dare maggior solidità storica all'opera; la quale è appunto romanzo storico, in quanto del fatto storico è, a un tempo, rappresentazione vera e trasfigurazione fantastica.</note>
        <note xml:id="Viti-Sapegno2005_intro-n18" type='comm' target="quarantana/intro.xml#intro_11042" targetEnd="quarantana/intro.xml#intro_11062">
          <ref rend="bold">91-93. siamo andati... anticipatamente</ref>:  Manzoni fu sempre attento studioso della lingua, specialmente negli stessi anni in cui componeva la prima stesura del romanzo (1821-1823), e poi mentre preparava la prima edizione (1825-27) e la seconda (1840-42). Generalmente si è pensato che qui volesse alludere al libro Sentir messa, pubblicato soltanto molti anni dopo la sua morte. È più probabile, invece, che Manzoni si riferisca a uno scritto precedente, messo insieme ma non completato fra il 1823 e il 1824 e andato poi distrutto, di cui rimangono solo poche carte.</note>
        <note xml:id="Viti-Sapegno2005_intro-n19" type='comm' target="quarantana/intro.xml#intro_11107" targetEnd="quarantana/intro.xml#intro_11171">
          <ref rend="bold">96-102. mettendo due critiche... a spasso</ref>:  modo arguto vivacissimo che personificando, per così dire, le critiche, riversa tutta la carica d’ironia sui critici, che tanto spesso si contrastano e si combattono con argomenti a non finire e col risultato di neutralizzarsi a vicenda.</note>
        <note xml:id="Viti-Sapegno2005_intro-n20" type='comm' target="quarantana/intro.xml#intro_11212" targetEnd="quarantana/intro.xml#intro_11262">
          <ref rend="bold">105-109. Veduta... d'avanzo</ref>:  l’Introduzione finisce così con un discorso serio e nello stesso tempo garbatamente scherzoso. Il suo tono pacato avvia pianamente alla lettura della «bella» storia. Ma già conosciamo non poco di questo libro e del suo autore: una visione pensosa del mondo, un impegno storico attento, una polemica pronta e vivace, una saggezza serena, uno stile semplice e armonioso.</note>
      </div>
      <div xml:id="Viti-Sapegno2005_cap1">
        <note xml:id="Viti-Sapegno2005_cap1-n1" type='comm' target="quarantana/cap1.xml#c1_10001" targetEnd="quarantana/cap1.xml#c1_10006">
          <ref rend="bold">1. Quel ramo del lago di Como</ref>:  il lago di Como, verso la metà della sua lunghezza alla punta di Bellagio, si divide in due rami stretti e profondi: quello orientale porta a Lecco, quello occidentale a Como. Il ramo orientale, che ha un andamento piuttosto verticale («volge a mezzogiorno»), giunto 2 Lecco si restringe fino a divenire fiume, l’Adda; poi di nuovo si allarga nel piccolo lago di Garlate, da cui infine le acque si dipartono formando definitivamente l’Adda. La località era ben nota a Manzoni, che su questo ramo del lago, a Caleotto, non lontano da Lecco, aveva trascorso da fanciullo e da giovane lunghi periodi, in una villa di fami glia. Si tratta quindi di un paesaggio domestico e caro, come dimostra la cura della descrizione, che nell’esatta rievocazione geografica e storica si sviluppa in un susseguirsi di particolari precisi e minuti, e come apertamente l’autore aveva confessato nella prima stesura del romanzo, Fermo e Lucia: «La giacitura della riviera, i contorni, e le viste lontane, tutto concorre a renderlo un paese che chiamerei uno dei più belli del mondo, se avendovi passata una gran parte della infanzia e della puerizia, e le vacanze autunnali della prima giovinezza, non riflettessi che è impossibile dare un giudizio spassionato dei paesi a cui sono associate le memorie di quegli anni». «Quel ramo del lago di Como»: le sei parole costituiscono un verso, un novenario. Avremo altre volte occasione di trovare nel romanzo versi perfetti, e capaci, col loro ritmo discreto, d’infondere alla descrizione o al racconto note di particolare valore.</note>
        <note xml:id="Viti-Sapegno2005_cap1-n2" type='comm' target="quarantana/cap1.xml#c1_10043" targetEnd="quarantana/cap1.xml#c1_10047">
          <ref rend="bold">4. corso e figura di fiume</ref>:  è l’Adda, che dopo essersi immessa nel lago nella sua parte più a nord, ne esce, come abbiamo già detto, dall’estremo punto del ramo orientale. L’Adda compare, dunque, nel romanzo fino da questa iniziale descrizione dei luoghi, e poi ne accompagnerà tante delle più intense vicende: sicché, con la sua «buona voce» (cap. XVII), potrà sembrare davvero, come da qualcuno è stata definita, «una presenza tutelare» degli umili personaggi.</note>
        <note xml:id="Viti-Sapegno2005_cap1-n3" type='comm' target="quarantana/cap1.xml#c1_10059" targetEnd="quarantana/cap1.xml#c1_10060">
          <ref rend="bold">5. il ponte</ref>:  è del secolo XIV, c'è ancora ed è chiamato «il ponte» per antonomasia.</note>
        <note xml:id="Viti-Sapegno2005_cap1-n4" type='comm' target="quarantana/cap1.xml#c1_10133" targetEnd="quarantana/cap1.xml#c1_10137">
          <ref rend="bold">11. con voce lombarda, il Resegone</ref>:  una delle voci lombarde del romanzo, ormai divenute voci italiane, quali «risone» (riso non ancora mondato), «carribio» (quadrivio) ecc. Come l’Adda è il fiume dei Promessi sposi, così il Resegone ne è il monte. Il suo nome grave dà bene l’immagine maestosa della cima che si staglia contro il cielo, a forma di grande sega. Sullo sfondo del paesaggio lombardo apparirà più volte come motivo di conforto o di rimpianto.</note>
        <note xml:id="Viti-Sapegno2005_cap1-n5" type='comm' target="quarantana/cap1.xml#c1_10316" targetEnd="quarantana/cap1.xml#c1_10320">
          <ref rend="bold">24-25. che s'incammina a diventar città</ref>:  anche questo è un verso, un endecasillabo, il quale chiude il periodo con un che di maestoso e di sicuro. Manzoni fu facile profeta, perché Lecco è oggi una fiorente città della Lombardia: e al poeta, grata dell’augurio, ha innalzato un bel monumento, inaugurato nel 1891 con un discorso di Carducci.</note>
        <note xml:id="Viti-Sapegno2005_cap1-n6" type='comm' target="quarantana/cap1.xml#c1_10321" targetEnd="quarantana/cap1.xml#c1_10327">
          <ref rend="bold">25. Ai tempi in cui accaddero i fatti</ref>:  cioè nel 1628, quando da circa un secolo il ducato di Milano, comprendente gran parte della Lombardia, si trovava sotto la dominazione spagnola: e vi sarebbe rimasto fino primi del Settecento. Due secoli, quasi, di mal governo, di violenze, di miseria, di guerre.</note>
        <note xml:id="Viti-Sapegno2005_cap1-n7" type='comm' target="quarantana/cap1.xml#c1_10343" targetEnd="quarantana/cap1.xml#c1_10346">
          <ref rend="bold">27. l'onore d'alloggiare un comandante...</ref>:  quali fossero le condizioni degli italiani sotto la dominazione degli spagnoli. Manzoni avrà tempo e modo d'illustrare nel corso di tutto il romanzo, in cui la vita del Seicento ci apparirà così attentamente osservata e descritta, che si potrebbe dar ragione a chi ha affermato che il Seicento è il protagonista vero e immanente di ogni pagina de romanzo. Ma già qui Manzoni apre un quadro melanconico sulla prepotenza dei dominatori e sulla miseria dei soggetti: una condizione, questa, che si ripete in ogni tempo e in ogni nazione sottoposta a signoria straniera Perciò nell’umorismo pacato, che ritrae questo scorcio del Seicento spagnolo, è da riscontrare il sentimento dell'italiano del primo Ottocento, offeso dal dominio austriaco.</note>
        <note xml:id="Viti-Sapegno2005_cap1-n8" type='comm' target="quarantana/cap1.xml#c1_10684" targetEnd="quarantana/cap1.xml#c1_10688">
          <ref rend="bold">55. Per una di queste stradicciole...</ref>:  finita la descrizione del paesaggio, incomincia il racconto delle vicende e la presentazione dei personaggi. Il passaggio è misurato: niente stacco violento; che anzi, proprio qui, si sente quanto la precedente attenta rappresentazione dei luoghi — con quell'insistere su «strade e stradette», «più o meno ripide o piane», «sepolte tra due muri» o «elevate su terrapieni aperti» — non costituisca un passo di bravura pittorica, ma lo sfondo realistico e necessario per comprendere appieno fatti e individui. — bel bello: è il primo tocco che definisce il personaggio; subito poi ne verranno altri che lo completano e lo arricchiscono: «diceva tranquillamente il suo ufizio», girava «oziosamente gli occhi all’intorno». Già in queste prime determinazioni si scopre l’uomo: il suo desiderio di quieto vivere, la sua limitatezza di orizzonti e di ideali.</note>
        <note xml:id="Viti-Sapegno2005_cap1-n9" type='comm' target="quarantana/cap1.xml#c1_10696" targetEnd="quarantana/cap1.xml#c1_10703">
          <ref rend="bold">56. sulla sera del giorno 7 novembre dell'anno 1628</ref>:  si osservi il tono solenne con cui sono indicati il momento e la data: c'è davvero qualcosa di comico in questo sottolineare con tanta sostenutezza e precisione il «memorabile avvenimento» a cui fra poco assisteremo, l’incontro del pauroso curato coi due bravi prepotenti. Incontro, a dir vero, che non è di poco conto, se da esso dipenderanno tutta la vicenda e la storia del romanzo. Quanto poi alla data qui indicata e a tutta la cronologia successiva, Manzoni fu particolarmente attento anche in questo, in modo che c’è precisa corrispondenza cronologica fra i vari eventi storici rievocati nel romanzo e le vicende inventate.</note>
        <note xml:id="Viti-Sapegno2005_cap1-n10" type='comm' target="quarantana/cap1.xml#c1_10704" targetEnd="quarantana/cap1.xml#c1_10705">
          <ref rend="bold">57. don Abbondio</ref>:  a parte il fatto che sant'Abbondio è il protettore di Como, e che quindi questo nome aveva nella zona una certa diffusione, bisogna riconoscere — e lo riconosceremo sempre meglio man mano che andremo avanti nella lettura del romanzo - che il nome, per tutto quello che può suggerire nel fisico e nel morale, si attaglia perfettamente al personaggio che ora entra in scena.</note>
        <note xml:id="Viti-Sapegno2005_cap1-n11" type='comm' target="quarantana/cap1.xml#c1_10725" targetEnd="quarantana/cap1.xml#c1_10726">
          <ref rend="bold">58. nel manoscritto</ref>:  nel manoscritto si diceva che i nomi dei personaggi, come quelli dei luoghi, sarebbero stati taciuti «per degni rispetti», cioè per giusti motivi di riguardo verso chiunque, anche se ormai la più parte delle persone menzionate era sparita «dalla Scena del Mondo». Ma Manzoni tace o maschera nomi di luoghi e di personaggi esclusivamente per ragioni artistiche, perché proprio in tal modo circonda il racconto di un'atmosfera più suggestiva e poetica. Del resto sappiamo, da quanto ci racconta Stefano Stampa, figliastro del poeta, che Manzoni stesso dichiarò più volte che «le descrizioni di tutti quei luoghi marcati di un asterisco invece che dal nome, erano non solo immaginarie, ma fatte in modo e con l'intenzione di dérouter, di sviare il lettore dal poterli riconoscere come realmente esistenti». Tuttavia una tale asserzione non ha impedito a molti commentatori di ricercare quale abbia potuto essere, nella mente di Manzoni, il paese di cui effettivamente don Abbondio sarebbe stato il curato: e i più propendono per Olate, un paesino di poche centinaia di anime ai piedi del Resegone.</note>
        <note xml:id="Viti-Sapegno2005_cap1-n12" type='comm' target="quarantana/cap1.xml#c1_10825" targetEnd="quarantana/cap1.xml#c1_10831">
          <ref rend="bold">66-67. a larghe e inuguali pezze di porpora</ref>:  questa vasta pennellata di splendido paesaggio del tramonto non è espressione di un sentimento del protagonista, ma dello scrittore. La poesia dell'ora don Abbondio non la può sentire, come non può sentire quella dei luoghi. Ogni suo gesto, d’altra parte, non è che una consuetudine quotidiana, di sempre: un moto meccanico ed esterno, non una partecipazione della mente e del cuore. Si osservi, per esempio, come poco avanti don Abbondio alerà gli occhi dal libro «dove era solito» alzarli, e poi drizzerà lo sguardo a un tabernacolo, «com'era solito» dirizzarvelo ogni sera. Tutto metodico, dunque e tutto solito in lui, ogni giorno: la passeggiata, l'ufizio, i movimenti...e tutto puramente meccanico. Solo di fronte a un pericolo, quando ne andrà della vita - come vedremo fra poco e vedremo altre volte -, don Abbondio aguzzerà e impegnerà tutto il suo ingegno.</note>
        <note xml:id="Viti-Sapegno2005_cap1-n13" type='comm' target="quarantana/cap1.xml#c1_10990" targetEnd="quarantana/cap1.xml#c1_10995">
          <ref rend="bold">80. con qualche scalcinatura qua e là</ref>:  è un tocco magistrale che chiude in sintonia” questa scherzosa e umanissima rappresentazione del tabernacolo, dipinto con arte così pedestre, e ritratto con ironia così sottile: la quale nasce, soprattutto, dall'accostamento sottinteso fra la goffaggine di quelle «figure da non descriversi» e la goffaggine della figura del curato alla vista dei bravi.</note>
        <note xml:id="Viti-Sapegno2005_cap1-n14" type='comm' target="quarantana/cap1.xml#c1_11118" targetEnd="quarantana/cap1.xml#c1_11119">
          <ref rend="bold">91. enorme ciuffo</ref>:  serviva in generale come maschera, per nascondere il volto, quando ce n'era bisogno.</note>
        <note xml:id="Viti-Sapegno2005_cap1-n15" type='comm' target="quarantana/cap1.xml#c1_11190" targetEnd="quarantana/cap1.xml#c1_11192">
          <ref rend="bold">97. specie de' bravi</ref>:  erano uomini violenti, pronti a ogni ribalderia e a ogni delitto sgherri prezzolati di signorotti. Il termine bravo, che è di etimo incerto (sembra falsa, per esempio, l'etimologia medioevale di bravo da pravus = malvagio), si trova già diffuso negli scritti letterari del Cinquecento (Castiglione, Berni, Cellini ecc.) col significato di soldato mercenario al servizio di un signore. La presentazione che ora Manzoni ha fatto dei due in attesa di don Abbondio è una stupenda pittura di costume del secolo: una — come si suol dire — stampa del Seicento. Tutto il loro ritratto è, infatti, penetrato dell'atmosfera del tempo, nella quale la violenza s’incontrava con la vanità e la pompa. Da qui la sfrontatezza dell’«enorme ciuffo» accanto agli strumenti della sopraffazione: le «pistole», il «corno ripieno di polvere», il «coltellaccio», lo «spadone»; e, mescolati insieme, i segni di una raffinatezza pacchiana e barocca: i «lunghi mustacchi», gli «ampi e gonfi calzoni», la «gran guardia traforata di lamine d’ottone».</note>
        <note xml:id="Viti-Sapegno2005_cap1-n16" type='comm' target="quarantana/cap1.xml#c1_11215" targetEnd="quarantana/cap1.xml#c1_11217">
          <ref rend="bold">99-100. alcuni squarci autentici</ref>:  in realtà i brani che leggeremo fra poco sono veramente autentici, vere gride, provvedimenti legislativi emanati dai governatori spagnoli. Si apre quindi, qui, una vera e propria pagina storica, che a qualcuno è sembrata troppo lunga, ed è parsa interrompere il racconto con notevole danno artistico. Tommaseo, in particolare, sentenziò: «Qui viene troppa lungaggine; bastava citare i passi senza citare i decreti». Sono obiezioni non valide, non tanto perché, come diremo più avanti, qui spunta accanto all'arte di Manzoni narratore anche un'altra arte non meno interessante, quella di Manzoni storico; ma soprattutto perché la pagina storica si armonizza perfettamente con la narrazione romanzesca, fornendoci una più chiara comprensione della personalità dei due individui che attendono il curato, e facendoci capire più a fondo lo sviluppo del dialogo e il comportamento di don Abbondio. E tutto questo Manzoni realizza col solito stile ironico e pungente che, mentre ricrea le note di un regime tanto autoritario è altezzoso nella forma quanto vuoto di forza e privo di morale, ci fa intuire, come sempre, la riprovazione dello scrittore.</note>
        <note xml:id="Viti-Sapegno2005_cap1-n17" type='comm' target="quarantana/cap1.xml#c1_11269" targetEnd="quarantana/cap1.xml#c1_11274">
          <ref rend="bold">105. Governatore di Milano e Capitan Generale</ref>:  Manzoni, citando questi personaggi d’autorità, mette in evidenza tutti i loro titoli nobiliari e ufficiali per ridicolizzarli il più possibile.</note>
        <note xml:id="Viti-Sapegno2005_cap1-n18" type='comm' target="quarantana/cap1.xml#c1_12265" targetEnd="quarantana/cap1.xml#c1_12268">
          <ref rend="bold">192. c'era de' bravi tuttavia</ref>:  è l’ultima battuta umoristica, fra le tante argute e vivissime che Manzoni ha sparso nel rifare la storia delle gride anti-bravo. Una specie di storia eroicomica, e insieme un’altra mirabile pagina che dipinge il costume del secolo ed esprime l’umana saggezza di Manzoni.</note>
        <note xml:id="Viti-Sapegno2005_cap1-n19" type='comm' target="quarantana/cap1.xml#c1_12300" targetEnd="quarantana/cap1.xml#c1_12302">
          <ref rend="bold">195. l'aspettato era lui</ref>:  abbiamo conosciuto il don Abbondio metodico, superficiale, gretto; ora incominciamo a conoscere il don Abbondio più tipico: l’egoista e il pauroso. Ci apparirà sempre più l’uomo del quieto vivere, per il quale l’unica preoccupazione è quella di non turbare la pace di un'esistenza grigia e appartata: tutto, d’ora in avanti, egli farà per difendere — con le piccole armi dell'astuzia, del calcolo, della dissimulazione — il suo povero mondo, che si va d’un tratto sfasciando sotto i colpi di una prepotenza imprevista.</note>
        <note xml:id="Viti-Sapegno2005_cap1-n20" type='comm' target="quarantana/cap1.xml#c1_12424" targetEnd="quarantana/cap1.xml#c1_12426">
          <ref rend="bold">205. se avesse peccato...</ref>:  quando sapremo di più riguardo a don Abbondio potremo meglio capire tutta l'ironia dello scrittore che contempla dall'alto il suo povero uomo già fuori di sé in questo convulso esame di coscienza.</note>
        <note xml:id="Viti-Sapegno2005_cap1-n21" type='comm' target="quarantana/cap1.xml#c1_12562" targetEnd="quarantana/cap1.xml#c1_12564">
          <ref rend="bold">217. Affrettò il passo...</ref>:  la decisione e tutto il comportamento del curato sono naturalissimi; eppure fanno parte della grande arte dissimulatrice di cui troveremo ripetuti esempi, qui e altrove, nella condotta di don Abbondio.</note>
        <note xml:id="Viti-Sapegno2005_cap1-n22" type='comm' target="quarantana/cap1.xml#c1_12597">
          <ref rend="bold">220. galantuomini</ref>:  vedremo più volte usata da Manzoni questa parola e proprio quando - se presa nel suo significato etimologico — meno l’aspetteremmo. Si tratterà quindi, in generale, di un galantuomo detto per antifrasi, cioè per significare l'opposto, come: subdolo, astuto, disonesto, violento, mascalzone, furfante, cretino... e roba del genere; ma sempre con finissima dosatura d’ironia.</note>
        <note xml:id="Viti-Sapegno2005_cap1-n23" type='comm' target="quarantana/cap1.xml#c1_12786" targetEnd="quarantana/cap1.xml#c1_12794">
          <ref rend="bold">237. a me... nulla in tasca</ref>:  p la ragione più meschina fra quante il disgraziato poteva metter fuori per cercar di giustificare il suo comportamento. Che il dovere sacerdotale per esempio, gli imporrebbe ben altra condotta, nemmeno gli passa per la mente di dirlo. È sempre la paura che chiude l'uomo nella grettezza e nel ridicolo.</note>
        <note xml:id="Viti-Sapegno2005_cap1-n24" type='comm' target="quarantana/cap1.xml#c1_12876" targetEnd="quarantana/cap1.xml#c1_12878">
          <ref rend="bold">246. il primo oratore</ref>:  sempre attento a tutto e a tutti, Manzoni ci fa sentire quanto diverso, se pure con un fondo comune sia il carattere dei due bravi, che si sono così bene divisi le parti: uno usa l’arte dell'oratoria e della diplomazia, l’altro esplode nelle minacce e nelle bestemmie. Naturalmente il rilievo artistico del primo è di gran lunga superiore; il suo capolavoro è alla fine, quando mette il nome di don Rodrigo a conclusione del discorso: è il suggello del tiranno, sarà il capestro di don Abbondio.</note>
        <note xml:id="Viti-Sapegno2005_cap1-n25" type='comm' target="quarantana/cap1.xml#c1_12947" targetEnd="quarantana/cap1.xml#c1_12948">
          <ref rend="bold">252-253. un grand'inchino</ref>:  non è tanto un modo più o meno goffo di comportarsi, quanto un moto spontaneo e naturale di quel pover'uomo atterrito, che si era presentato al colloquio dicendo: «Cosa comanda?», e che fra poco se ne staccherà balbettando: «... Disposto... disposto sempre all’ubbidienza».</note>
        <note xml:id="Viti-Sapegno2005_cap1-n26" type='comm' target="quarantana/cap1.xml#c1_12951" targetEnd="quarantana/cap1.xml#c1_12954">
          <ref rend="bold">253. se mi sapessero suggerire...</ref>:  è una espressione ambigua: potrebbe significare un ultimo tentativo di resistenza, come anche il cedimento completo. Bene, comunque, rivela l’avvilimento del curato, cui farà subito riscontro la sprezzante ironia del bravo: «Oh! suggerire a lei che sa di latino!». Eppure questo «saper di latino» sarà proprio, lo vedremo più avanti, un mezzo di cui don Abbondio si servirà per irretire Renzo; ma alla fine del romanzo servirà a Renzo per ritorcerlo ironicamente sul curato (cap. XXXVII). Per non accennare a quando — sulla bocca di fra Cristoforo — il saper di latino avrà una funzione ben più santa (cap. VIII)</note>
        <note xml:id="Viti-Sapegno2005_cap1-n27" type='comm' target="quarantana/cap1.xml#c1_13059" targetEnd="quarantana/cap1.xml#c1_13062">
          <ref rend="bold">264. e buona notte, messere</ref>:  sghignazzata feroce, degna ricompensa per il vile che ha ceduto: come sempre accade nella storia degli uomini. «Messere» (dal provenzale meser, mio signore) fu anticamente titolo di onore rivolto ai gran signori, poi agli uomini dotti, e quindi semplice cortesia e, talvolta, appellativo scherzoso; ma qui, naturalmente, è tutto e solo scherno.</note>
        <note xml:id="Viti-Sapegno2005_cap1-n28" type='comm' target="quarantana/cap1.xml#c1_13189" targetEnd="quarantana/cap1.xml#c1_13196">
          <ref rend="bold">275-276. non era nato con un cuor di leone</ref>:  è la prima, e certo una delle più note definizioni che Manzoni dà del suo personaggio; e ben presto ne vedremo altre ugualmente incisive e celebri, come: «un animale senza artigli e senza zanne; «un vaso di terra cotta, costretto a viaggiare in compagnia di molti vasi di ferro». Ma in queste pagine, o almeno in buona parte di esse, l’interesse dello scrittore è rivolto essenzialmente al quadro del secolo che viene fatto, nel quale la figura di don Abbondio si stempera in una nota di compatimento e di tristezza. Un quadro mirabile in sé, per la varietà degli aspetti toccati: pagina autentica di storia civile e umana, che il poeta indaga con occhio vigile e ricrea con animo veramente perturbato e commosso. Carenza di autorità, impotenza delle leggi, corruzione della giustizia, sopraffazione della violenza impunità organizzata, omertà, terrore, sono gli aspetti più generali e diffusi di uno stato di fatto in cui la dominazione spagnola aveva ridotto il Milanese, riportandolo addietro di secoli in una nuova specie feudalesimo, coi suoi signori prepotenti e onnipotenti e la sua massa di umili lasciata all’arbitrio del più forte o del più astuto.</note>
        <note xml:id="Viti-Sapegno2005_cap1-n29" type='comm' target="quarantana/cap1.xml#c1_14086" targetEnd="quarantana/cap1.xml#c1_14091">
          <ref rend="bold">354. come un vaso di terra cotta...</ref>:  forse è la similitudine più nota di tutti I promessi sposi, passata ormai in proverbio. In essa due elementi si devono osservare: da un lato, la capacità di riassumere l’intera precedente analisi della società del Seicento, in cui i deboli e i pacifici erano alla mercé dei violenti e dei prepotenti; dall'altro, l’indulgente comprensione di Manzoni verso il suo personaggio.</note>
        <note xml:id="Viti-Sapegno2005_cap1-n30" type='comm' target="quarantana/cap1.xml#c1_14110">
          <ref rend="bold">356. parenti</ref>:  dunque don Abbondio nel farsi prete aveva soltanto «ubbidito» ai genitori: nessuna vera vocazione c’era stata in lui verso i «nobili fini del ministero». Ma questo ubbidire non era stato forzato — come, vedremo, avverrà per la monaca di Monza —, ma era avvenuto di buon grado: cioè, come si dice subito dopo, in seguito a un calcolo di vantaggi puramente materiali. Già, dunque, in questa scelta primigenia interviene l’atteggiamento calcolatore di don Abbondio: un atteggiamento che non gli mancherà mai, anche se non sempre gli darà i frutti sperati.</note>
        <note xml:id="Viti-Sapegno2005_cap1-n31" type='comm' target="quarantana/cap1.xml#c1_14216" targetEnd="quarantana/cap1.xml#c1_16095">
          <ref rend="bold">365. Il suo sistema... in questo «sistema» di don Abbondio, è stato osservato dai critici, Manzoni ha messo buona parte del suo carattere di uomo onestamente e profondamente contemplativo, che si sente inetto alla vita pubblica e che ha un amore senza limiti per la vita solitaria, in un tranquillo isolamento da tutto e da tutti. In una lettera all'amico Fauriel una volta Manzoni scrisse</ref>:  «Noi viviamo nella più grande solitudine, tremanti di paura tutte le volte che sentiamo una vettura scorrere per la corte, perché potrebbe essere un qualche importuno che viene a rapire noi la nostra giornata, per disfarsi della sua».</note>
        <note xml:id="Viti-Sapegno2005_cap1-n32" type='comm' target="quarantana/cap1.xml#c1_14496" targetEnd="quarantana/cap1.xml#c1_14499">
          <ref rend="bold">388-389. d'essere un po' fantastico...</ref>:  dopo tante considerazioni serie, ritornano il sorriso e l'ironia. Ed è giusto che sia così, ora che lo scrittore ci presenta un don Abbondio che si intestardisce di fare, anche lui, quando non c'è pericolo, il duro e il prepotente, e vuol dimostrare di essere, anche lui, qualcuno.</note>
        <note xml:id="Viti-Sapegno2005_cap1-n33" type='comm' target="quarantana/cap1.xml#c1_14712" targetEnd="quarantana/cap1.xml#c1_14715">
          <ref rend="bold">408. i miei venticinque lettori</ref>:  l’espressione, ormai divenuta d’uso comune, tanto è arguta la sua finezza, ha anche, nella condotta del romanzo, un notevole valore, in quanto serve ad avvicinare lo scrittore al lettore. Questi si sente, per così dire, chiamato dall'autore a partecipare di persona al suo impegno di osservatore e di critico: da qui l’aria di familiarità che emana da ogni pagina del romanzo.</note>
        <note xml:id="Viti-Sapegno2005_cap1-n34" type='comm' target="quarantana/cap1.xml#c1_14785" targetEnd="quarantana/cap1.xml#c1_14788">
          <ref rend="bold">414. Se Renzo si potesse...</ref>:  ha inizio il primo soliloquio di don Abbondio e dell’intero romanzo. Altri ancora ne troveremo, in particolare dello stesso don Abbondio e di Renzo. Si noti qui la naturalezza del terrore, che fa sfociare l’impaccio di pochi istanti prima nella stizza grottesca: «Son io che voglio maritarmi?», per concludersi nell’amaro mea culpa: «Se avessi pensato…».</note>
        <note xml:id="Viti-Sapegno2005_cap1-n35" type='comm' target="quarantana/cap1.xml#c1_15109" targetEnd="quarantana/cap1.xml#c1_15113">
          <ref rend="bold">440-441. che già teneva in mano</ref>:  la frase non è superflua, ma dice e fa vedere: fretta, tremito, ansia, terrore... quasi i bravi lo stessero inseguendo... quasi il porto sicuro fosse ancora tanto lontano... Così è, subito dopo, col fremito di quei due verbi brevi e accentati: «aprì, entrò», e poi con la gran cura di quel «richiuse diligentemente». Si ha la sensazione che Manzoni sia lì, insieme con noi, attento a spiare e sorridere alle spalle del povero prete.</note>
        <note xml:id="Viti-Sapegno2005_cap1-n36" type='comm' target="quarantana/cap1.xml#c1_15128" targetEnd="quarantana/cap1.xml#c1_15129">
          <ref rend="bold">442. Perpetua! Perpetua!</ref>:  ecco chi è la «compagnia fidata», di cui ha bisogno don Abbondio. Perpetua è la serva del curato: una serva, però, che sa ubbidire e comandare, perché, come vedremo, possiede proprio le doti che il suo padrone non ha: acutezza d’intuito, buon senso, prontezza nelle decisioni. Per questo, più volte, essa assolverà sul piano umano, come su quello artistico, una funzione complementare a don Abbondio. Riguardo al nome di Perpetua — raro e singolare nel passato ma ormai® per merito di Manzoni, divenuto designazione per antonomasia di tutte le serve dei parroci - si è molto discusso sulla fonte che l’abbia suggerito allo scrittore: ma nessuna ipotesi soddisfa abbastanza. La verità si dovrà forse ricercare in questa maliziosa insinuazione di Belloni: «Vedete combinazione Perpetua, rimasta da maritare 'per non aver mai trovato un cane che la volesse' portava il nome d'una santa che... è alta protettrice delle donne maritate!».</note>
        <note xml:id="Viti-Sapegno2005_cap1-n37" type='comm' target="quarantana/cap1.xml#c1_15229" targetEnd="quarantana/cap1.xml#c1_15233">
          <ref rend="bold">451. come dicevan le sue amiche</ref>:  questo pettegolezzo delle amiche darà luogo a una delle scene più vivaci del capitolo VIII.</note>
        <note xml:id="Viti-Sapegno2005_cap1-n38" type='comm' target="quarantana/cap1.xml#c1_15309" targetEnd="quarantana/cap1.xml#c1_15310">
          <ref rend="bold">460. Niente, niente</ref>:  ma che voglia, invece, di dir tutto, anche se la prudenza non cessa di ordinare: «niente». Ben presto però il bisogno dello sfogo prenderà il sopravvento, e i nuovi «niente» suoneranno ben più deboli dei primi: «Quando dico niente, o è niente, o è cosa che non posso dire». E con questo don Abbondio ha già cominciato la sua confessione.</note>
        <note xml:id="Viti-Sapegno2005_cap1-n39" type='comm' target="quarantana/cap1.xml#c1_15469" targetEnd="quarantana/cap1.xml#c1_15474">
          <ref rend="bold">477-478. con le mani arrovesciate sui fianchi...</ref>:  è l'atteggiamento che più ricorderemo di Perpetua: una posa da battaglia e di vittoria. Atteggiamento certamente un po' sforzato e dozzinale, ma che, assecondando con realismo deciso parole altrettanto decise, magistralmente conclude tutti i precedenti sforzi per sapere cos'è accaduto e, nello stesso tempo, esprime anche un’affettuosa partecipazione alla pena del padrone. Sarà Perpetua stessa a dirlo: «se ora voglio sapere, è per premura, perché vorrei poterla soccorrere...»: e noi non abbiamo motivo di metterne in dubbio la sincerità.</note>
        <note xml:id="Viti-Sapegno2005_cap1-n40" type='comm' target="quarantana/cap1.xml#c1_15631" targetEnd="quarantana/cap1.xml#c1_15633">
          <ref rend="bold">496-497. il miserabile caso</ref>:  la definizione lacrimosa ti fa vedere il povero prete col terrore ancora negli occhi; ma anche il sorriso malizioso del narratore che, nonostante tutto, non riesce più a far la faccia seria col suo personaggio.</note>
        <note xml:id="Viti-Sapegno2005_cap1-n41" type='comm' target="quarantana/cap1.xml#c1_15685" targetEnd="quarantana/cap1.xml#c1_15686">
          <ref rend="bold">502. Delle sue!...</ref>:  dopo l’istintiva esplosione Perpetua, lì per lì, sembra non sapere neppure lei come dipanar la matassa: «Ma come farà, povero signor padrone?». Però l'incertezza è d'un attimo solo, perché subito lei, sì, l'avrebbe bene il suo «povero parere» da dare.</note>
        <note xml:id="Viti-Sapegno2005_cap1-n42" type='comm' target="quarantana/cap1.xml#c1_15815" targetEnd="quarantana/cap1.xml#c1_15818">
          <ref rend="bold">515. io direi, e dico...</ref>:  il periodo, specie qui, si sviluppa per forme asintattiche e che sembrano nascondere un certo impaccio. Ma Perpetua il suo parere lo esprime e ribadisce ben chiaramente con la sua parlata di donna del popolo, che non sa di lettere, ma che ha buon senso e decisione. Un'osservazione merita, in particolare, quell'accenno all'arcivescovo: un «sant'uomo», sì, ma «un uomo di polso, e che non ha paura di nessuno...»: quanto diverso, pensa Perpetua, dal suo padrone! Il quale un giorno, proprio di fronte a quel «sant'uomo» dovrà ricordarsi con amarezza dei pareri della serva.</note>
        <note xml:id="Viti-Sapegno2005_cap1-n43" type='comm' target="quarantana/cap1.xml#c1_15846" targetEnd="quarantana/cap1.xml#c1_15849">
          <ref rend="bold">518. una schioppettata nella schiena</ref>:  è stato, è e resterà sempre l'assillo più terribile per don Abbondio e l'elemento determinante della sua condotta. Si fronte a una simile prospettiva, che la perversità dei tempi poteva facilmente trasformare in realtà, don Abbondio non ubbidisce ad alcun'altra voce che a quella della paure: e per lui i suggerimenti del buon senso - «le  schioppettate non si danno via come confetti» - non saranno che «baggianate».</note>
        <note xml:id="Viti-Sapegno2005_cap1-n44" type='comm' target="quarantana/cap1.xml#c1_16004" targetEnd="quarantana/cap1.xml#c1_16015">
          <ref rend="bold">533-534. a pensarci a me... a me</ref>:  è il solito ritornello dell’egoista: lui e solo lui è l’oppresso, attaccato da tutti; lui, il galantuomo: «a un galantuomo par mio!».</note>
        <note xml:id="Viti-Sapegno2005_cap1-n45" type='comm' target="quarantana/cap1.xml#c1_14811" targetEnd="quarantana/cap1.xml#c1_14812">
          <ref rend="bold">542. e disparve</ref>:  è come il calar della tela sul palco di un teatro. E qualcosa di teatrale ha veramente quest’ultima scena, con quell’affannoso lamento «e domani com’andrà?», con quel salir per la scala e fermarsi sulla soglia di camera, con quel voltarsi a dire «per amor del cielo!» in «tono lento e solenne»... È una teatralità in cui il comico si mescola all’elegiaco, la satira alla compassione: il suggello più umano e artistico che si potesse pensare per questa giornata di don Abbondio.</note>
      </div>
    </body>
  </text>
</TEI>
