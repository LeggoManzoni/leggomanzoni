<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
        <div xml:id="Bricchi_cap8">
            <note xml:id="Bricchi_cap8-n1" type="comm" target="quarantana/cap8.xml#c8_10002" targetEnd="quarantana/cap8.xml#c8_14995"><ref rend="bold">Carneade... di malattia</ref>:  La prima parte del capitolo racconta «due violazioni di domicilio: quella operata da Renzo e Lucia ai danni di don Abbondio, e quella perpetrata dai bravi di don Rodrigo nella casa di Lucia» (Segre, LEGGERE PS). Il fine di entrambe le azioni è quello di carpire all’avversario un valore: il matrimonio, per Renzo e Lucia; Lucia stessa per don Rodrigo. Le due scene culminanti del tentato matrimonio e del tentato rapimento sono ambientate in interni: rispettivamente, le case di don Abbondio e di Lucia. A incorniciare i due momenti, si collocano invece vedute di esterni: il dialogo tra Agnese e Perpetua fuori dalla canonica prima del matrimonio; il proseguimento e l'interruzione dello stesso dialogo dopo la narrazione di matrimonio e rapimento; infine, la gente in piazza, richiamata dal suono delle campane. La vicenda è caratterizzata dunque da continui cambi di ambiente, e questa mobilità è resa nella narrazione attraverso molteplici punti di vista, che consentono al lettore di dominare per intero lo svolgimento delle due storie intrecciate. Pampaloni (1988) ha paragonato questa tecnica narrativa all’uso, nel cinema, di molte telecamere azionate contemporaneamente nei vari luoghi dove si svolge l’azione.</note>
            <note xml:id="Bricchi_cap8-n2" type="comm" target="quarantana/cap8.xml#c8_14996" targetEnd="quarantana/cap8.xml#c8_17238"><ref rend="bold">I nostri fuggiaschi... dell'Adda</ref>:  Il gioco incrociato degli imbrogli è ormai concluso, e, con uno sguardo all’indietro, è facile cogliere il perfetto incastro degli avvenimenti: «1. Se i due promessi non si fossero allontanati da casa per andare a sorprendere don Abbondio, Lucia sarebbe stata rapita; 2. se, fallita la sorpresa, don Abbondio non avesse dato l'allarme e Ambrogio [...] non avesse suonato [...] la campana, i bravi non sarebbero fuggiti; 3. il messaggio [...] del vecchio servitore, affidato da padre Cristoforo alle svelte gambe di Menico, arriva tardi – e si torna dunque all'ipotesi n. 1; 4. ma se Menico, in virtù del suono della campana, non fosse potuto sfuggire dalle grinfie dei bravi e correre [...] da Renzo e Lucia, il gruppetto, tornato a casa, sarebbe stato preda dei bravi» (Pampaloni 1988). La prima parte del capitolo ha descritto due azioni di attacco; la seconda descrive una fuga. Nella prima parte, sia il rapimento, sia il matrimonio erano tentativi di riunire Lucia con Renzo o con don Rodrigo; la seconda parte del capitolo descrive una serie di dolorose separazioni (di Renzo, Lucia e Agnese da Menico, da padre Cristoforo, dal paese) e anticipa la più dolorosa di tutte, quella di Renzo dalle donne (destinata a verificarsi nel capitolo IX). Dagli imbrogli, si trascorre dunque agli addii, e proprio addio è la parola chiave di queste pagine conclusive. L'incipit del capitolo, con l'ironica messa in scena delle letture di don Abbondio, e la conclusione, con il brano lirico e malinconico dell'addio di Lucia sono dunque due punti estremi «significativi dei toni opposti fra i quali si muove [...] la fantasia del Manzoni» (Getto 1964).</note>
            <note xml:id="Bricchi_cap8-n3" type="comm" target="quarantana/cap8.xml#c8_10002" targetEnd="quarantana/cap8.xml#c8_10643"><ref rend="bold">Carneade... al muro</ref>:  Antefatto: don Abbondio si dedica a una delle sue tranquille abitudini. Come l’abitudine della passeggiata pomeridiana era stata sconvolta, nel capitolo I, dall’incontro coi bravi, così l'abitudine della lettura serale sarà prima disturbata dall'arrivo di Tonio e Gervaso, quindi sconvolta dall’attacco dei promessi sposi. Perché il piano del matrimonio abbia successo, è necessario che gli sposi superino alcuni impedimenti preliminari: penetrare nello spazio della canonica implica infatti il consenso di don Abbondio prima, la distrazione di Perpetua poi. Si intreccia dunque una duplice simulazione: Tonio simula uno scopo lecito (il saldo del debito) per essere ammesso alla presenza del curato; Agnese simula interessamento per le vicende sentimentali di Perpetua allo scopo di distrarla. Entrambe le menzogne solleticano i punti deboli delle vittime (l'avarizia di lui, la vanità femminile di lei). La realizzazione del matrimonio si presenta insomma come un percorso a ostacoli, che prevede successive difficoltà da superare, fino al compimento della prova (il primo passaggio è stato, nel capitolo VII, persuadere Lucia); grazie alle astuzie attuate qui, nuovi ostacoli sono aggirati, e la macchinazione può procedere. Carneade (1) è un filosofo greco vissuto tra il III e il II secolo a.C. San Carlo Borromeo, vissuto nel XVI secolo, fu arcivescovo di Milano e cugino di quel Federigo che sarà tra i personaggi del romanzo manzoniano (per notizie sulla vita di entrambi si rimanda al capitolo XII). Il panegirico (16) cui accenna il narratore fu in effetti recitato nel 1626 dal padre somasco Vincenzo Tasca, e stampato nello stesso anno in un opuscolo dal titolo La dottrina di San Carlo Borromeo spiegata da Vincenzo Tasca venetiano, chierico regolare della Congregazione di Somasca, nel Duomo di Milano addì 4 novembre 1626. Archimede (19-20) è il grande matematico siracusano vissuto nel III secolo a.C.</note>
            <note xml:id="Bricchi_cap8-n4" type="comm" target="quarantana/cap8.xml#c8_10645" targetEnd="quarantana/cap8.xml#c8_11076"><ref rend="bold">Deo gratias... alla morte</ref>:  Don Abbondio non ha avuto, fino a questo punto del libro, una descrizione fisica. Ed ecco qui un ritratto ufficiale, a mezzo busto, del curato intento alla lettura sul suo seggiolone. Il modello iconografico (posizione, atteggiamento) è quello dei ritratti dei papi, diffusissimo, dopo il ritratto di Leone X di Raffaello, per tutto il XVI e XVII secolo. Coll’impostazione solenne del quadro contrastano però i particolari dell'aspetto. Dominano due aggettivi: vecchia (90-91; 91; 92) e folte/folti/folto (93-95), che suggeriscono un curioso contrasto tra la trascuratezza dell'ambiente e degli abiti (polverosi come la vita abitudinaria del curato; in proposito vedi nota a III, 157-172) e il rigoglio fisico dell’individuo, segno di una vitalità quasi vegetale, inconsapevole, incontrollabile come incontrollabile è l'attaccamento alla vita del pauroso sacerdote. La narrazione della notte degli imbrogli è fondata, come suggerisce Segre (LEGGERE PS), su una serie di opposizioni, e la scena dell'arrivo di Tonio e Gervaso in casa del curato evidenzia già le più significative. Prima opposizione: quella tra luce e buio. Seconda opposizione: quella tra interno ed esterno. I quattro termini si intrecciano: infatti l'interno della stanza dove si trova don Abbondio è illuminato (La striscia di luce, che uscì d'improvviso per quella apertura, 83-84), per quanto fiocamente (lume scarso d'una piccola lucerna, 93); l'esterno, cioè il pianerottolo dove si nascondono gli sposi, è oscuro (Pavimento oscuro del pianerottolo, 85; gli sposi rimasero immobili nelle tenebre, 87-88).</note>
            <note xml:id="Bricchi_cap8-n5" type="comm" target="quarantana/cap8.xml#c8_11077" targetEnd="quarantana/cap8.xml#c8_11712"><ref rend="bold">Bene bene... nel secolo decimo settimo</ref>:  L'assedio degli sposi al curato si è fatto sempre più stringente, e, nella scena-culmine, don Abbondio finisce per essere accerchiato da vicino. Infatti il piccolo esercito si trovava dapprima all’esterno della casa (fine del capitolo VII); quindi Tonio, Gervaso, Renzo e Lucia sono entrati in casa, nel corridoio del piano terreno (74); tutti e quattro sono saliti al piano superiore (76); Tonio e Gervaso entrano nella stanza (86); Renzo e Lucia entrano a loro volta nella stanza (150). Di volta in volta il confine da superare si fa più vicino al cuore della casa. L'occhio del narratore ha seguito tutti questi spostamenti di scena, passando, di volta in volta, da inquadrature panoramiche ad altre sempre più ravvicinate, da spazi più ampi ad ambienti sempre più ristretti. Dall'attimo dell’ingresso degli sposi, la suspense sale al suo culmine, ed è sottolineata dalla lentezza dei gesti del curato (che scrive, rilegge, piega la carta, si leva gli occhiali, con il ritmo esasperante di una scena al rallentatore). Dopo l'apparizione improvvisa di Renzo e Lucia, che squarcia la calma irreale del momento (come al dividersi d’una scena, 158), la lentezza di don Abbondio si trasforma in rapidità (i verbi che descrivono la sua presa di coscienza dell'accaduto, alle righe 159-61, si dispongono in un climax velocissimo). La riflessione sullo scambio apparente del ruoli tra oppresso e oppressore è anticipata, e rafforzata, dal gioco simbolico delle luci nella descrizione che precede: don Abbondio, che si comporta da vittima, cerca di uscire dalle tenebre dell'inganno progettato dai due promessi, di «fare luce» (165-66). Ma, di fatto, produce oscurità, perché acceca Lucia con la coperta, e spegne il lume. Dunque il tentativo del curato di salvarsi dall’inganno ottiene come risultato una tenebra che corrisponde alla vera oppressione, quella cioè da lui esercitata sugli sposi (Manetti, Pezzini, LEGGERE PS).</note>
            <note xml:id="Bricchi_cap8-n6" type="comm" target="quarantana/cap8.xml#c8_11713" targetEnd="quarantana/cap8.xml#c8_12035"><ref rend="bold">L'assediato... stanno a vedere</ref>:  Mentre continua l’opposizione luce/tenebre con l’immagine del chiaro di luna contrapposto all'ombra della chiesa (210), si affaccia una terza opposizione, quella silenzio/rumore. Tutti i movimenti degli sposi sono stati, fin qui, compiuti nel silenzio. La piccola comitiva era partita dalla casa di Lucia, accompagnata dal duplice aggettivo: Zitti zitti (VII, 676); Renzo e Lucia hanno salito le scale, in casa del curato, di nuovo zitti zitti (73); hanno aperto e poi riaccostato la porta adagino adagino (73-74) e pian piano (76); sono infine entrati nella stanza ancora una volta pian piano (150). Spinto non dal desiderio di segretezza, come i protagonisti, ma dall'opposto bisogno di salvarsi diffondendo l’accaduto, don Abbondio non produce silenzio, ma rumore: ha gridato il nome di Perpetua con tutto il suo fiato (177; 185), e ora grida per svegliare l’intero paese. E Ambrogio, svegliato a sua volta, suona le campane. Dall'inizio alla fine del tentato matrimonio si passa dunque dal totale silenzio al rumore sonoro delle campane, addirittura espresso sulla pagina col suono onomatopeico Ton, ton, ton, ton (233).</note>
            <note xml:id="Bricchi_cap8-n7" type="comm" target="quarantana/cap8.xml#c8_12036" targetEnd="quarantana/cap8.xml#c8_12577"><ref rend="bold">Ma prima che quelli... è in cima</ref>:  La scena cambia completamente, e così gli attori. E il narratore (che, come un generale, segue le azioni belliche sui diversi fronti) sottolinea lo stacco, ricapitolando la posizione di tutti gli schieramenti in campo: raccontato il matrimonio, resta da un lato il gruppo Agnese-Perpetua, dall'altro il piccolo esercito dei bravi. Ora tocca a loro. La sequenza delle nozze e quella del rapimento (contemporanee da un punto di vista cronologico) sono costruite dal narratore secondo una serie di parallelismi molto evidenti. I bravi si dirigono alla casa di Lucia per una strada opposta (262) a quella da cui i suoi abitanti se ne erano, poco prima, allontanati. La prima parte della scena si svolge nel più assoluto silenzio descritto con gli stessi aggettivi o avverbi, spesso raddoppiati, già comparsi nella scena del matrimonio (zitti, 260; adagino, 267; pian piano, 270; zitto, 273; adagio, 275; adagio, 279; pian pianissimo, 282; adagio adagio, 297). Il silenzio sarà lacerato, in un secondo momento, dalle urla di Menico (che corrispondono a quelle di don Abbondio) e poi dal suono della campana (la stessa che ha costretto gli sposi alla fuga) anche i bravi si suddividono in un corpo di guardia che resta fuori dalla casa (come Agnese con Perpetua), e in un gruppo che agisce all’interno (come gli sposi con Tonio e Gervaso). Anche i bravi raggiungono il cuore della casa di Lucia attraverso passaggi (accerchiamenti) graduali: «Manzoni gioca la moltiplicazione degli spazi e costruisce la casa di Lucia come una serie di scatole cinesi, che i bravi tirano fuori una alla volta, per scoprire, alla fine, che l'ultima non contiene niente» (Manetti, Pezzini, LEGGERE PS). Parallela tra le due sequenze del matrimonio e del rapimento è infine la scelta stilistica più caratterizzante: l'uso dei verbi al presente indicativo per rendere prima la lenta cautela dei movimenti del Griso coi suoi bravi (simili a quelli di Renzo e Lucia), poi la concitazione e la confusione (344-45) che seguono al suono della campana (simili alla velocità di don Abbondio che tenta di salvarsi). A questo proposito Getto (1964) precisa che entrambe le scene «si svolgono su di un ritmo lento, che all'improvviso precipita in un tempo frenetico».</note>
            <note xml:id="Bricchi_cap8-n8" type="comm" target="quarantana/cap8.xml#c8_12578" targetEnd="quarantana/cap8.xml#c8_13266"><ref rend="bold">Qui giace... in buon ordine</ref>:  La prima sequenza della scena ha descritto la suspense che accompagna l’inizio dell'impresa, la seconda racconta la delusione di trovare la casa vuota. Ma la tensione si allenta solo per un attimo, perché sorpresa si sussegue a sorpresa: prima compare Menico, poi suonano le campane. Lo sbandamento dei bravi impauriti è un ulteriore esempio di parallelismo con la scena del matrimonio: là tutto era confusione (187), qui i bravi impauriti si confondono, si scompigliano, s'urtano a vicenda (344-45). Le due imprese, nate all'insegna dell’inganno (per il rapimento, il Griso ha predisposto due falsi indizi: il proprio travestimento da pellegrino e l’accento bergamasco del Grignapoco), si chiudono non solo senza risultato, ma all’insegna della più totale confusione.</note>
            <note xml:id="Bricchi_cap8-n9" type="comm" target="quarantana/cap8.xml#c8_13267" targetEnd="quarantana/cap8.xml#c8_13989"><ref rend="bold">Lasciamoli andare... per i campi</ref>:  Secondo cambio di scena e di attori, dopo il passaggio dal matrimonio al rapimento, e seconda analessi, o ritorno indietro nel tempo. Matrimonio e rapimento si sono svolti contemporaneamente, ma il racconto del secondo è iniziato dopo la fine del racconto del primo, e questo ha reso necessario un salto all’indietro nel tempo, una nuova partenza; la scena di Agnese e Perpetua inizia dopo il suono delle campane, ed è dunque contemporanea soltanto alla fase conclusiva delle due sequenze precedenti. Si verifica dunque un altro ritorno, ma solo di un passo (369). Gli intrecci si vanno sciogliendo, e i misteri cominciano a svelarsi: Perpetua si libera da Agnese perché ha intuito l'inganno; gli sposi seguono Menico, e presto saranno in grado, con l'aiuto di padre Cristoforo, di ricostruire l’intera vicenda. Il lettore a sua volta, informato fin dal principio delle menzogne dei personaggi, conosce finalmente l'esito negativo delle due azioni principali.</note>
            <note xml:id="Bricchi_cap8-n10" type="comm" target="quarantana/cap8.xml#c8_13990" targetEnd="quarantana/cap8.xml#c8_14520"><ref rend="bold">Non s'eran forse... venite qui tutti</ref>:  Compare qui una scena di folla che anticipa quelle dei tumulti milanesi descritte ai capitoli XII e XIII. Là si tratterà di folla nel corso di una sollevazione popolare, e i sentimenti dominanti, almeno nel gruppo dei trascinatori, saranno l’odio e il furore; qui la folla è pacifica, non insorta per protesta, ma chiamata in difesa della tranquillità quotidiana, che eventi inspiegabili stanno turbando. Là la folla è quella, immensa, degli abitanti di Milano; qui è il gruppo dei pochi uomini di un piccolo paese. Tuttavia, le descrizioni dell'una e dell'altra massa presentano elementi In comune. Compaiono in primo luogo in entrambe alcune parole significative: per esempio, ronzìo (VIII, 465 e XII, 340), e tumulto (VIII, 522 e XIII, 42), entrambe usate come definizioni della folla. Inoltre la voce narrante considera la folla, in questo capitolo, secondo due diverse modalità, che si alternano sulla pagina: ora la massa appare come un tutto unico (Si voltan tutti, 475; cinquanta voci a un tratto, 491-92); ora si suddivide in gruppi e correnti, puntualmente individuate sulla base di diversi atteggiamenti e reazioni (alcuni [...] altri [...] altri [...] altri [...], 500-02; Chi [...] chi, 521). E secondo un criterio simile, reso più complesso dall'ampiezza dall’importanza dell’episodio, si organizza anche la descrizione dei tumulti milanesi (cfr. per esempio note a XII, 142-166 e 167-199). Continua a svolgersi anche il tema della verità, e delle sue deformazioni. Fino a questo punto hanno dominato, nel capitolo, la menzogna (stravolgimento volontario del vero) e la reticenza (occultamento della verità col silenzio). Con la scena di massa si sperimenta un’altra forma di stravolgimento della verità: l’incomprensione. Infatti gli abitanti del paese non conoscono i fatti, ma avanzano una serie di congetture, tutte sbagliate. La prima è dettata dalla superstizione: sia Menico (439) sia l’uomo che arriva tutto trafelato (503) affermano che, a casa di Lucia, si trova il diavolo.</note>
            <note xml:id="Bricchi_cap8-n11" type="comm" target="quarantana/cap8.xml#c8_14521" targetEnd="quarantana/cap8.xml#c8_14995"><ref rend="bold">Chi accorre... di malattia</ref>:  Quello che qui sì è tentato non è l’unico rapimento del romanzo. Infatti nel capitolo XX Lucia sarà effettivamente rapita, non più dai bravi di don Rodrigo, ma da quelli dell'innominato, un potente e crudele signore di cui don Rodrigo stesso ha sollecitato l’aiuto. Dunque il rapimento fallito che si racconta in queste pagine non è altro che la prova generale di un rapimento successivo, destinato, invece, a realizzarsi senza intoppi. Le due scene si svolgono in modo molto diverso (basti il fatto che la vittima è assente nel primo caso, ovviamente presente nel secondo), e non è quindi possibile individuare legami strutturali o ripetizioni lessicali che suggeriscano al lettore un collegamento. Esiste tuttavia una spia significativa del legame profondo tra i due episodi: nel capitolo VIII le voci della folla deplorano il supposto rapimento e definiscono vergognoso il fatto che ogni birbone potesse a man salva venire a portar via le donne, come il nibbio i pulcini da un'aia deserta (5942-44). Ebbene, il bravo dell’innominato che guiderà, nel capitolo XX, il vero rapimento di Lucia, si chiama Nibbio. Dunque la similitudine che qui compare descrive ciò che non è accaduto, ma anticipa quello che accadrà nel proseguimento del romanzo: un nibbio/Nibbio si impadronirà a man salva (542) di una ragazza, indifesa come un pulcino su un’aia deserta (543-44). Accanto all’anticipazione del futuro, compare una rievocazione del passato romanzesco: il console (514-15), figura non proprio piena di coraggio, viene minacciato da due bravi come lo era stato, nel capitolo I, un altro fifone, don Abbondio. La conclusione della notte degli imbrogli rievoca così da un lato il fatto che era stato motore dell'intera macchina romanzesca, e si apre dall'altra parte verso i futuri sviluppi della storia. I re de Franchi della prima razza (562-63) sono quelli della più antica dinastia dei Merovingi; ma anche il carolingio Carlo Magno nell’Adelchi era definito il chiomato sire. L'accostamento dei bravi agli eroi del Medioevo francese è, naturalmente, ironico.</note>
            <note xml:id="Bricchi_cap8-n12" type="comm" target="quarantana/cap8.xml#c8_14996" targetEnd="quarantana/cap8.xml#c8_15498"><ref rend="bold">I nostri fuggiaschi... del convento</ref>:  La verità, oggetto di manipolazioni e stravolgimenti per tutta la prima parte del capitolo, comincia qui a essere ricostruita: si incrociano domande e risposte (domandando [...] domandando |... ] raccontò [...] riferì [...] raccontò, 583-87), fino a una ricostruzione plausibile della vicenda (compresero, 589). Grazie al messaggio di fra Cristoforo, e al racconto di Menico, gli sposi sono ora nella condizione di chi sa più di tutti gli altri personaggi del romanzo. Infatti, la folla dei compaesani conosce il risultato delle due manovre incrociate di matrimonio e rapimento (cioè rumore e confusione), ma non le cause, e avanza ipotesi fantasiose; don Abbondio e Perpetua ignorano completamente tutto ciò che riguarda il mancato rapimento; i bravi ignorano quanto riguarda Il mancato matrimonio; Menico ha una comprensione limitata di quanto riferisce (Gli ascoltatori compresero più di quel che Menico avesse saputo dire, 589-90); infine fra Cristoforo non verrà mai informato del tentativo di matrimonio (669-72). Sul diverso livello delle conoscenze dei personaggi sarà costruita la prima parte del capitolo XI, dove il narratore indugerà a descrivere la ricerca di informazioni del Griso, il diffondersi, tra la gente, di voci e chiacchiere, e infine la ricostruzione dei fatti che don Rodrigo sarà finalmente in grado di compiere. Renzo, Lucia e Agnese possiedono dunque, da questo momento, la stessa quantità di informazioni del lettore; don Rodrigo raggiungerà questo livello nel capitolo XI (che corrisponde, nel tempo della storia, al giorno successivo la notte degli imbrogli); nessuno degli altri personaggi entrerà mai in possesso di tutte le informazioni.</note>
            <note xml:id="Bricchi_cap8-n13" type="comm" target="quarantana/cap8.xml#c8_10560" targetEnd="quarantana/cap8.xml#c8_16508"><ref rend="bold">Renzo... che è già accaduto</ref>:  Terza scena girata in interno, dopo quelle a casa di don Abbondio e di Lucia. Ci sono infatti alcuni richiami all’episodio del tentato matrimonio: la luna che, entrando per lo spiraglio (629) della porta illumina la faccia di fra Cristoforo ricorda la striscia di luce, che [...] si disegnò sul pavimento oscuro del pianerottolo (83-85) fuori dalla stanza di don Abbondio (con una inversione: nella scena del matrimonio la luce è all’interno, il buio all'esterno; viceversa in questa scena). L'incerto chiarore della lampada che ardeva davanti all'altare (661-602) ricorda il lume scarso d’una piccola lucerna (93) nella stanza di don Abbondio. Si noti anche il raddoppiamento avverbiale adagio adagio (641), che richiama le molte forme analoghe distribuite nelle scena del matrimonio (vedi note a 207-241 e 242-299). Sia la casa del curato, sia la chiesa sono luoghi legati al culto religioso; in casa del curato doveva compiersi un sacramento, al convento si recita una preghiera (711-12). Infine, anche in presenza di fra Cristoforo si fa strada una delle molte forme di occultamento della verità che hanno dominato questo capitolo, la reticenza (669-72), e questo crea un ulteriore legame con la sequenza del mancato matrimonio, tutta fondata sulla falsificazione. L’incontro col cappuccino ha anche una precisa funzione strutturale nell'economia del romanzo, perché organizza la partenza dei protagonisti e la loro dislocazione futura. Ancora una volta, dunque, il ruolo di padre Cristoforo si sovrappone a quello della Provvidenza, e il frate si presenta come esecutore e interprete della volontà divina (vedi nota a V, 69-125). La regola (644) cui accenna fra Fazio imponeva in effetti ai padri cappuccini di evitare incontri con donne in luoghi appartati, e di parlare con loro solo in presenza di un confratello. La massima latina citata da Cristoforo (649-50) è di san Paolo e proviene dalla Lettera a Tito.</note>
            <note xml:id="Bricchi_cap8-n14" type="comm" target="quarantana/cap8.xml#c8_14569" targetEnd="quarantana/cap8.xml#c8_16816"><ref rend="bold">Senza aspettar... pianse segretamente</ref>:  Fra Fazio è l'ultima persona dalla quale i protagonisti si congedano (dopo Menico e padre Cristoforo), e la prima a cui si lega la parola addio (739), destinata quindi a scandire, con numerose ripetizioni, la pagina conclusiva del capitolo. Il breve viaggio si svolge da una riva all'altra dell'Adda (puntando un remo alla proda, se ne staccò, 742-45; prese il largo, verso la spiaggia opposta, 744), ma significa, per i personaggi, l’inizio di una nuova vita, l'ingresso in un mondo diverso, un vero viaggio nell’altro mondo, come lo compiono le anime dannate nella Commedia dantesca, traghettate da una riva all’altra del fiume Acheronte (Orelli 1990). Il brano descrittivo che si apre con la notazione Non tirava un alito di vento (744-45) è un altro idillio, dopo quello del capitolo precedente dedicato alla sera nel paese (634-45). Ma lo scenario là era animato, in questo caso è deserto. Si alternano, nella descrizione, sensazioni uditive (S'udiva, 748; gorgoglìo, 749; tonfo, 750), visive (la luna che si specchia nell'acqua, 747; la striscia increspata, 754, che la barca disegna sull'acqua), e tattili (l'assenza del vento, 744-45, si avverte sulla pelle). Il punto di osservazione si trova fin dall'inizio sulla barca, ma le percezioni appena descritte sembrano appartenere alla voce narrante, poiché manca ogni riferimento allo sguardo dei protagonisti. Solo in una seconda fase la prospettiva del narratore lascia spazio a quella di Renzo, Lucia e Agnese, e il confine tra i due momenti è marcato esplicitamente dalla frase I passeggieri [...] guardavano (755-56). Al punto di vista collettivo di tutti e tre i viaggiatori appartiene dunque l'inquadratura della costa, con case e villaggi, e l’indugio sulla cupa immagine del palazzotto di don Rodrigo. Un ultimo passaggio cede infine la facoltà visiva alla sola Lucia, e la nuova situazione è segnalata dai molti sinonimi del verbo «vedere» che hanno Lucia stessa come soggetto (Lucia lo vide [...] scese con l'occhio [...] guardò [...] scoprì [...] scoprì [...] scoprì, 762-66). Dunque la descrizione inquadra sempre lembi di paesaggio visibili da uno stesso punto di osservazione, la barca, che non è ferma, ma compie lenti movimenti che la allontanano dall'oggetto osservato. Ma chi guarda è dapprima il narratore, quindi il soggetto collettivo formato dai passeggieri silenziosi (755), quindi la sola Lucia. La serie dei passaggi ha dunque introdotto, gradualmente, l’«a solo» della protagonista, che sta per iniziare.</note>
            <note xml:id="Bricchi_cap8-n15" type="comm" target="quarantana/cap8.xml#c8_16817" targetEnd="quarantana/cap8.xml#c8_17238"><ref rend="bold">Addio monti... dell'Adda</ref>:  L'incipit Addio, monti sorgenti dall'acque (770) è memorabile come l'incipit del capitolo I (Quel ramo del lago di Como), e, come quello, impresso nella memoria collettiva. Ricorda l’aria di un'opera famosa che molti citano o cantano separandola dal suo contesto, quasi si trattasse di un’unità indipendente da quanto precede o segue; ma ricorda anche i cori delle tragedie greche (Macchia 1989), spazi lirici incuneati tra i dialoghi, dove il poeta condensava il senso stesso del testo, e che dunque potevano essere ricordati anche indipendentemente dal resto dell’opera. Il motivo dell’addio, è diffuso nella letteratura europea tra Settecento e Ottocento, ed è possibile, rintracciare numerosi precedenti letterari certo presenti alla memoria manzoniana. Si possono dunque citare una tragedia del poeta romantico tedesco Friedrich Schiller La pulzella d’Orléans (1801), dove la protagonista Giovanna d’Arco saluta le montagne e i luoghi della sua giovinezza con una serie di addii; il romanzo Rob Roy (1819) di Walter Scott, che contiene un addio in versi;  il romanzo, datato al 1796, The Monk (Il monaco) dell'inglese Mattew G. Lewis, dove un personaggio si congeda dalla natia Spagna con una ballata d'addio; l'addio rivolto al castello natio della protagonista del romanzo di Ann Radcliffe The Mysteries of Udolpho (I misteri di Udolfo) del 1794. Un altro modello può essere stata, per la struttura fondata sull'anafora, la preghiera cattolica Salve regina, dove l’invocazione Salve si ripete con una cadenza paragonabile a quella della parola «addio» nel brano manzoniano (Orelli 1990). Pascoli (1946) nota infine un’analogia tra l’ultimo sguardo dei protagonisti manzoniani al paese abbandonato e il passo dell'Eneide dove Enea e i compagni, prima di abbandonare la patria, osservano per l'ultima volta Troia distrutta (II, 801 sgg.). Lucia pronuncia quattro frasi introdotte dall’invocazione Addio (770; 799; 802; 805-06). Nella prima e nell'ultima, la parola chiave si ripete non solo in apertura, ma anche in fine di periodo (776 e 810). Questa struttura a chiasmo è confermata anche dal punto di vista del contenuto (Orelli 1990): infatti l’addio ai monti e quello alla chiesa (due figure elevate, verticali sia in senso proprio sia in senso figurato) racchiudono l’addio alle due case (ambienti legati alla vita quotidiana). Anche la sintassi tende a una costruzione armoniosa e simmetrica. Si noti, per esempio, nel periodo dedicato al primo addio, la struttura ricorrente dei complementi di vocazione, che sono sempre sostantivi che designano un aspetto naturale, seguiti da uno o due aggettivi o participi (monti sorgenti [...] ed elevati, 770; cime [...] note [...] e impresse, 771; ville sparse e biancheggianti, 774-75). Come si dichiara esplicitamente alla fine del brano (Di tal genere, se non tali appunto, 813), i pensieri sono quelli di Lucia, ma la lingua che li esprime è quella del narratore. Compaiono infatti termini colti o letterari che non possono appartenere al limitato vocabolario della protagonista (per esempio i latinismi pascenti, 775, e dovizioso, 782; o le forme, non proprie del parlare comune, disabbelliscono, 779, occulto, 800, sogguardata, 803). Si noti infine, come una firma del narratore, la presenza di alcuni richiami fonici ricchi di significato (Orelli 1990): la parola chiave addio forma una quasi-rima con l’aggettivo natìa (800); e corrisponde, esclusa l’ultima sillaba, a un altro nome chiave nella pagina, quello del fiume Adda (816), che chiude il capitolo. Che queste risonanze non siano casuali, ma attentamente studiate dallo scrittore, è dimostrato dal fatto che, nell'edizione del 1827, al posto di natìa, si trovava l’aggettivo natale, identico nel senso, ma diverso nel suono. La correzione va dunque probabilmente spiegata col desiderio di arricchire la pagina di risonanze poetiche.</note>
            <note xml:id="Bricchi_cap8-n16" type="comm" target="quarantana/cap8.xml#c8_10032"><ref rend="bold">l'imbasciata</ref>:  messaggio;</note>
            <note xml:id="Bricchi_cap8-n17" type="comm" target="quarantana/cap8.xml#c8_10144"><ref rend="bold">panegirico</ref>:  scritto celebrativo;</note>
            <note xml:id="Bricchi_cap8-n18" type="comm" target="quarantana/cap8.xml#c8_10224"><ref rend="bold">arrenato</ref>:  arenato, incagliato.</note>
            <note xml:id="Bricchi_cap8-n19" type="comm" target="quarantana/cap8.xml#c8_10448"><ref rend="bold">confonder</ref>:  «Convincere uno con ragioni in modo da chiudergli la bocca» (Giorgini-Broglio);</note>
            <note xml:id="Bricchi_cap8-n20" type="comm" target="quarantana/cap8.xml#c8_10596"><ref rend="bold">nell'andito</ref>:  corridoio;</note>
            <note xml:id="Bricchi_cap8-n21" type="comm" target="quarantana/cap8.xml#c8_10645" targetEnd="quarantana/cap8.xml#c8_10646"><ref rend="bold">Deo gratias</ref>:  grazie a Dio (formula liturgica usata come saluto).</note>
            <note xml:id="Bricchi_cap8-n22" type="comm" target="quarantana/cap8.xml#c8_10752"><ref rend="bold">zimarra</ref>:  vestaglia;</note>
            <note xml:id="Bricchi_cap8-n23" type="comm" target="quarantana/cap8.xml#c8_10758"><ref rend="bold">papalina</ref>:  copricapo da notte;</note>
            <note xml:id="Bricchi_cap8-n24" type="comm" target="quarantana/cap8.xml#c8_10812"><ref rend="bold">dirupo</ref>:  precipizio;</note>
            <note xml:id="Bricchi_cap8-n25" type="comm" target="quarantana/cap8.xml#c8_10897"><ref rend="bold">berlinghe</ref>:  monete d’argento;</note>
            <note xml:id="Bricchi_cap8-n26" type="comm" target="quarantana/cap8.xml#c8_11010" targetEnd="quarantana/cap8.xml#c8_11011"><ref rend="bold">si contenti</ref>:  mi faccia il piacere.</note>
            <note xml:id="Bricchi_cap8-n27" type="comm" target="quarantana/cap8.xml#c8_11088"><ref rend="bold">cassetta</ref>:  cassetto (forma toscana);</note>
            <note xml:id="Bricchi_cap8-n28" type="comm" target="quarantana/cap8.xml#c8_11103" targetEnd="quarantana/cap8.xml#c8_11105"><ref rend="bold">a viva voce</ref>:  a voce alta;</note>
            <note xml:id="Bricchi_cap8-n29" type="comm" target="quarantana/cap8.xml#c8_11144"><ref rend="bold">stropicciando</ref>:  sfregando, per fare rumore;</note>
            <note xml:id="Bricchi_cap8-n30" type="comm" target="quarantana/cap8.xml#c8_11312"><ref rend="bold">risoluzione</ref>:  decisione;</note>
            <note xml:id="Bricchi_cap8-n31" type="comm" target="quarantana/cap8.xml#c8_11357"><ref rend="bold">mancina</ref>:  mano sinistra;</note>
            <note xml:id="Bricchi_cap8-n32" type="comm" target="quarantana/cap8.xml#c8_11360"><ref rend="bold">ghermito</ref>:  afferrato;</note>
            <note xml:id="Bricchi_cap8-n33" type="comm" target="quarantana/cap8.xml#c8_11363"><ref rend="bold">diritta</ref>:  mano destra.</note>
            <note xml:id="Bricchi_cap8-n34" type="comm" target="quarantana/cap8.xml#c8_11447"><ref rend="bold">imbacuccarla</ref>:  avvolgerla;</note>
            <note xml:id="Bricchi_cap8-n35" type="comm" target="quarantana/cap8.xml#c8_11459" targetEnd="quarantana/cap8.xml#c8_11460"><ref rend="bold">in canna</ref>:  in gola;</note>
            <note xml:id="Bricchi_cap8-n36" type="comm" target="quarantana/cap8.xml#c8_11466"><ref rend="bold">lucignolo</ref>:  stoppino, fibra collocata dentro la lucerna, che serve per tenerla accesa;</note>
            <note xml:id="Bricchi_cap8-n37" type="comm" target="quarantana/cap8.xml#c8_11487"><ref rend="bold">svolgersi</ref>:  liberarsi;</note>
            <note xml:id="Bricchi_cap8-n38" type="comm" target="quarantana/cap8.xml#c8_11595"><ref rend="bold">carpone</ref>:  a quattro zampe;</note>
            <note xml:id="Bricchi_cap8-n39" type="comm" target="quarantana/cap8.xml#c8_11606"><ref rend="bold">raccapezzare</ref>:  ritrovare;</note>
            <note xml:id="Bricchi_cap8-n40" type="comm" target="quarantana/cap8.xml#c8_11611"><ref rend="bold">spiritato</ref>:  sovreccitato;</note>
            <note xml:id="Bricchi_cap8-n41" type="comm" target="quarantana/cap8.xml#c8_10140"><ref rend="bold">lasciar</ref>:  evitare;</note>
            <note xml:id="Bricchi_cap8-n42" type="comm" target="quarantana/cap8.xml#c8_11683"><ref rend="bold">attendeva</ref>:  si occupava;</note>
            <note xml:id="Bricchi_cap8-n43" type="comm" target="quarantana/cap8.xml#c8_11804"><ref rend="bold">rispondeva</ref>:  si affacciava;</note>
            <note xml:id="Bricchi_cap8-n44" type="comm" target="quarantana/cap8.xml#c8_11812"><ref rend="bold">abituro</ref>:  «casa piccola e meschina» (Giorgini-Broglio).</note>
            <note xml:id="Bricchi_cap8-n45" type="comm" target="quarantana/cap8.xml#c8_11874"><ref rend="bold">impannata</ref>:  imposta;</note>
            <note xml:id="Bricchi_cap8-n46" type="comm" target="quarantana/cap8.xml#c8_11843" targetEnd="quarantana/cap8.xml#c8_11847"><ref rend="bold">con gli occhi tra' peli</ref>:  con gli occhi ancora chiusi;</note>
            <note xml:id="Bricchi_cap8-n47" type="comm" target="quarantana/cap8.xml#c8_11885"><ref rend="bold">sbigottito</ref>:  stordito, spaventato;</note>
            <note xml:id="Bricchi_cap8-n48" type="comm" target="quarantana/cap8.xml#c8_11910" targetEnd="quarantana/cap8.xml#c8_11912"><ref rend="bold">Dà di piglio</ref>:  afferra;</note>
            <note xml:id="Bricchi_cap8-n49" type="comm" target="quarantana/cap8.xml#c8_11914"><ref rend="bold">brache</ref>:  calzoni;</note>
            <note xml:id="Bricchi_cap8-n50" type="comm" target="quarantana/cap8.xml#c8_11954" targetEnd="quarantana/cap8.xml#c8_11955"><ref rend="bold">a martello</ref>:  con tocchi rapidi e ininterrotti;</note>
            <note xml:id="Bricchi_cap8-n51" type="comm" target="quarantana/cap8.xml#c8_12019"><ref rend="bold">bravi</ref>:  coraggiosi;</note>
            <note xml:id="Bricchi_cap8-n52" type="comm" target="quarantana/cap8.xml#c8_12041"><ref rend="bold">all'ordine</ref>:  pronti;</note>
            <note xml:id="Bricchi_cap8-n53" type="comm" target="quarantana/cap8.xml#c8_12113"><ref rend="bold">avvisti</ref>:  accorti;</note>
            <note xml:id="Bricchi_cap8-n54" type="comm" target="quarantana/cap8.xml#c8_12125" targetEnd="quarantana/cap8.xml#c8_12127"><ref rend="bold">diedero una giravolta</ref>:  fecero un giro;</note>
            <note xml:id="Bricchi_cap8-n55" type="comm" target="quarantana/cap8.xml#c8_12132" targetEnd="quarantana/cap8.xml#c8_12134"><ref rend="bold">venire in chiaro</ref>:  capire bene.</note>
            <note xml:id="Bricchi_cap8-n56" type="comm" target="quarantana/cap8.xml#c8_12173"><ref rend="bold">diviato</ref>:  difilato;</note>
            <note xml:id="Bricchi_cap8-n57" type="comm" target="quarantana/cap8.xml#c8_12195"><ref rend="bold">sanrocchino</ref>:  mantello corto da pellegrino (prende il nome da san Rocco, protettore dei viandanti);</note>
            <note xml:id="Bricchi_cap8-n58" type="comm" target="quarantana/cap8.xml#c8_12204"><ref rend="bold">bordone</ref>:  bastone dal manico ricurvo;</note>
            <note xml:id="Bricchi_cap8-n59" type="comm" target="quarantana/cap8.xml#c8_12275"><ref rend="bold">tristi</ref>:  brutti ceffi;</note>
            <note xml:id="Bricchi_cap8-n60" type="comm" target="quarantana/cap8.xml#c8_12332" targetEnd="quarantana/cap8.xml#c8_12333"><ref rend="bold">uno zitto</ref>:  un invito al silenzio;</note>
            <note xml:id="Bricchi_cap8-n61" type="comm" target="quarantana/cap8.xml#c8_12353"><ref rend="bold">sconficcare</ref>:  scassinare;</note>
            <note xml:id="Bricchi_cap8-n62" type="comm" target="quarantana/cap8.xml#c8_12356"><ref rend="bold">paletto</ref>:  spranga di legno o ferro che chiude una porta;</note>
            <note xml:id="Bricchi_cap8-n63" type="comm" target="quarantana/cap8.xml#c8_12463"><ref rend="bold">esca</ref>:  sostanza vegetale essiccata sulla quale si accendeva il fuoco;</note>
            <note xml:id="Bricchi_cap8-n64" type="comm" target="quarantana/cap8.xml#c8_12465"><ref rend="bold">acciarino</ref>:  strumento di acciaio che, battuto su una pietra, provoca scintille;</note>
            <note xml:id="Bricchi_cap8-n65" type="comm" target="quarantana/cap8.xml#c8_12467"><ref rend="bold">zolfanelli</ref>:  fiammiferi con la capocchia di zolfo;</note>
            <note xml:id="Bricchi_cap8-n66" type="comm" target="quarantana/cap8.xml#c8_12502" targetEnd="quarantana/cap8.xml#c8_12503"><ref rend="bold">a terreno</ref>:  al pian terreno;</note>
            <note xml:id="Bricchi_cap8-n67" type="comm" target="quarantana/cap8.xml#c8_12578" targetEnd="quarantana/cap8.xml#c8_12581"><ref rend="bold">Qui giace la lepre</ref>:  qui sta la difficoltà (espressione milanese);</note>
            <note xml:id="Bricchi_cap8-n68" type="comm" target="quarantana/cap8.xml#c8_12594"><ref rend="bold">spiraglio</ref>:  fessura.</note>
            <note xml:id="Bricchi_cap8-n69" type="comm" target="quarantana/cap8.xml#c8_12646"><ref rend="bold">capezzale</ref>:  cuscino;</note>
            <note xml:id="Bricchi_cap8-n70" type="comm" target="quarantana/cap8.xml#c8_12833" targetEnd="quarantana/cap8.xml#c8_12835"><ref rend="bold">A un punto</ref>:  nello stesso momento.</note>
            <note xml:id="Bricchi_cap8-n71" type="comm" target="quarantana/cap8.xml#c8_13114" targetEnd="quarantana/cap8.xml#c8_13115"><ref rend="bold">In ischiera</ref>:  nel gruppo;</note>
            <note xml:id="Bricchi_cap8-n72" type="comm" target="quarantana/cap8.xml#c8_13176"><ref rend="bold">raccozzò</ref>:  raggruppò;</note>
            <note xml:id="Bricchi_cap8-n73" type="comm" target="quarantana/cap8.xml#c8_13188" targetEnd="quarantana/cap8.xml#c8_13189"><ref rend="bold">in pronto</ref>:  pronti;</note>
            <note xml:id="Bricchi_cap8-n74" type="comm" target="quarantana/cap8.xml#c8_13232"><ref rend="bold">aringa</ref>:  arringa, discorso;</note>
            <note xml:id="Bricchi_cap8-n75" type="comm" target="quarantana/cap8.xml#c8_13287" targetEnd="quarantana/cap8.xml#c8_13288"><ref rend="bold">aveva procurato</ref>:  aveva fatto in modo;</note>
            <note xml:id="Bricchi_cap8-n76" type="comm" target="quarantana/cap8.xml#c8_13372"><ref rend="bold">udienza</ref>:  ascolto;</note>
            <note xml:id="Bricchi_cap8-n77" type="comm" target="quarantana/cap8.xml#c8_13386"><ref rend="bold">cicalìo</ref>:  chiacchierìo;</note>
            <note xml:id="Bricchi_cap8-n78" type="comm" target="quarantana/cap8.xml#c8_13428"><ref rend="bold">concertar</ref>:  stabilire.</note>
            <note xml:id="Bricchi_cap8-n79" type="comm" target="quarantana/cap8.xml#c8_13626"><ref rend="bold">sproni</ref>:  incitamenti;</note>
            <note xml:id="Bricchi_cap8-n80" type="comm" target="quarantana/cap8.xml#c8_13663"><ref rend="bold">saltelloni</ref>:  a balzi;</note>
            <note xml:id="Bricchi_cap8-n81" type="comm" target="quarantana/cap8.xml#c8_13707"><ref rend="bold">raffigurata</ref>:  riconosciuta.</note>
            <note xml:id="Bricchi_cap8-n82" type="comm" target="quarantana/cap8.xml#c8_14140"><ref rend="bold">arnese</ref>:  brache, calzoni.</note>
            <note xml:id="Bricchi_cap8-n83" type="comm" target="quarantana/cap8.xml#c8_14368"><ref rend="bold">sagrare</ref>:  bestemmiare;</note>
            <note xml:id="Bricchi_cap8-n84" type="comm" target="quarantana/cap8.xml#c8_14464"><ref rend="bold">consulta</ref>:  scambio di opinioni;</note>
            <note xml:id="Bricchi_cap8-n85" type="comm" target="quarantana/cap8.xml#c8_14482"><ref rend="bold">console</ref>:  capo del villaggio;</note>
            <note xml:id="Bricchi_cap8-n86" type="comm" target="quarantana/cap8.xml#c8_14524"><ref rend="bold">sguizza</ref>:  sguscia, scivola;</note>
            <note xml:id="Bricchi_cap8-n87" type="comm" target="quarantana/cap8.xml#c8_14603"><ref rend="bold">sopravanzare</ref>:  superare;</note>
            <note xml:id="Bricchi_cap8-n88" type="comm" target="quarantana/cap8.xml#c8_14703"><ref rend="bold">un'infamità</ref>:  vergogna;</note>
            <note xml:id="Bricchi_cap8-n89" type="comm" target="quarantana/cap8.xml#c8_14715" targetEnd="quarantana/cap8.xml#c8_14717"><ref rend="bold">a man salva</ref>:  con facilità;</note>
            <note xml:id="Bricchi_cap8-n90" type="comm" target="quarantana/cap8.xml#c8_14769"><ref rend="bold">credenza</ref>:  fiducia;</note>
            <note xml:id="Bricchi_cap8-n91" type="comm" target="quarantana/cap8.xml#c8_14878"><ref rend="bold">vangile</ref>:  nella vanga, asta di ferro in fondo al manico, su cui si appoggia il piede per fare forza;</note>
            <note xml:id="Bricchi_cap8-n92" type="comm" target="quarantana/cap8.xml#c8_14882"><ref rend="bold">speculare</ref>:  riflettere;</note>
            <note xml:id="Bricchi_cap8-n93" type="comm" target="quarantana/cap8.xml#c8_14892" targetEnd="quarantana/cap8.xml#c8_14893"><ref rend="bold">ragion composta</ref>:  in linguaggio matematico, calcolo proporzionale tra due o più termini;</note>
            <note xml:id="Bricchi_cap8-n94" type="comm" target="quarantana/cap8.xml#c8_14897" targetEnd="quarantana/cap8.xml#c8_14898"><ref rend="bold">gli toccasse</ref>:  fosse suo dovere;</note>
            <note xml:id="Bricchi_cap8-n95" type="comm" target="quarantana/cap8.xml#c8_14981"><ref rend="bold">fomentar</ref>:  incoraggiare.</note>
            <note xml:id="Bricchi_cap8-n96" type="comm" target="quarantana/cap8.xml#c8_15031"><ref rend="bold">sospensione</ref>:  ansia;</note>
            <note xml:id="Bricchi_cap8-n97" type="comm" target="quarantana/cap8.xml#c8_15043"><ref rend="bold">l'apprensione</ref>:  preoccupazione;</note>
            <note xml:id="Bricchi_cap8-n98" type="comm" target="quarantana/cap8.xml#c8_15070"><ref rend="bold">ottusi</ref>:  indistinti;</note>
            <note xml:id="Bricchi_cap8-n99" type="comm" target="quarantana/cap8.xml#c8_15098"><ref rend="bold">alito</ref>:  fiato;</note>
            <note xml:id="Bricchi_cap8-n100" type="comm" target="quarantana/cap8.xml#c8_15147"><ref rend="bold">avviso</ref>:  avvertimento;</note>
            <note xml:id="Bricchi_cap8-n101" type="comm" target="quarantana/cap8.xml#c8_15302"><ref rend="bold">berlinga</ref>:  moneta d’argento;</note>
            <note xml:id="Bricchi_cap8-n102" type="comm" target="quarantana/cap8.xml#c8_15313"><ref rend="bold">commissione</ref>:  incarico;</note>
            <note xml:id="Bricchi_cap8-n103" type="comm" target="quarantana/cap8.xml#c8_15359"><ref rend="bold">scansava</ref>:  evitava;</note>
            <note xml:id="Bricchi_cap8-n104" type="comm" target="quarantana/cap8.xml#c8_15434"><ref rend="bold">scienza</ref>:  conoscenza, esperienza.</note>
            <note xml:id="Bricchi_cap8-n105" type="comm" target="quarantana/cap8.xml#c8_15490"><ref rend="bold">sboccarono</ref>:  sbucarono;</note>
            <note xml:id="Bricchi_cap8-n106" type="comm" target="quarantana/cap8.xml#c8_15569"><ref rend="bold">ragioni</ref>:  ragionamenti;</note>
            <note xml:id="Bricchi_cap8-n107" type="comm" target="quarantana/cap8.xml#c8_15680"><ref rend="bold">masnadiero</ref>:  delinquente;</note>
            <note xml:id="Bricchi_cap8-n108" type="comm" target="quarantana/cap8.xml#c8_15703" targetEnd="quarantana/cap8.xml#c8_15705"><ref rend="bold">Omnia munda mundis</ref>:  tutto è puro per chi è puro.</note>
            <note xml:id="Bricchi_cap8-n109" type="comm" target="quarantana/cap8.xml#c8_15770"><ref rend="bold">gravide</ref>:  piene;</note>
            <note xml:id="Bricchi_cap8-n110" type="comm" target="quarantana/cap8.xml#c8_15823"><ref rend="bold">sospesi</ref>:  ansiosi;</note>
            <note xml:id="Bricchi_cap8-n111" type="comm" target="quarantana/cap8.xml#c8_16002" targetEnd="quarantana/cap8.xml#c8_16003"><ref rend="bold">mi studierò</ref>:  farò in modo;</note>
            <note xml:id="Bricchi_cap8-n112" type="comm" target="quarantana/cap8.xml#c8_16172"><ref rend="bold">baroccio</ref>:  carro.</note>
            <note xml:id="Bricchi_cap8-n113" type="comm" target="quarantana/cap8.xml#c8_16211" targetEnd="quarantana/cap8.xml#c8_16214"><ref rend="bold">tenuto in concetto di</ref>:  considerato;</note>
            <note xml:id="Bricchi_cap8-n114" type="comm" target="quarantana/cap8.xml#c8_16566"><ref rend="bold">proda</ref>:  costa;</note>
            <note xml:id="Bricchi_cap8-n115" type="comm" target="quarantana/cap8.xml#c8_16624"><ref rend="bold">fiotto</ref>:  flutti.</note>
            <note xml:id="Bricchi_cap8-n116" type="comm" target="quarantana/cap8.xml#c8_16732"><ref rend="bold">falda</ref>:  estremo pendio;</note>
            <note xml:id="Bricchi_cap8-n117" type="comm" target="quarantana/cap8.xml#c8_16783"><ref rend="bold">sopravanzava</ref>:  si innalza al di sopra;</note>
            <note xml:id="Bricchi_cap8-n118" type="comm" target="quarantana/cap8.xml#c8_16861"><ref rend="bold">ville</ref>:  villaggi;</note>
            <note xml:id="Bricchi_cap8-n119" type="comm" target="quarantana/cap8.xml#c8_16917"><ref rend="bold">risolvere</ref>:  decidere;</note>
            <note xml:id="Bricchi_cap8-n120" type="comm" target="quarantana/cap8.xml#c8_16929"><ref rend="bold">dovizioso</ref>:  ricco;</note>
            <note xml:id="Bricchi_cap8-n121" type="comm" target="quarantana/cap8.xml#c8_16934"><ref rend="bold">piano</ref>:  pianura.</note>
            <note xml:id="Bricchi_cap8-n122" type="comm" target="quarantana/cap8.xml#c8_17030"><ref rend="bold">composti</ref>:  raccolti;</note>
            <note xml:id="Bricchi_cap8-n123" type="comm" target="quarantana/cap8.xml#c8_17035"><ref rend="bold">disegni</ref>:  progetti;</note>
            <note xml:id="Bricchi_cap8-n124" type="comm" target="quarantana/cap8.xml#c8_17039"><ref rend="bold">sbalzato</ref>:  spinto;</note>
            <note xml:id="Bricchi_cap8-n125" type="comm" target="quarantana/cap8.xml#c8_17120"><ref rend="bold">sogguardata</ref>:  guardata furtivamente.</note>
          </div>
    </body>
  </text>
</TEI>
