INTRODUZIONE

1 L’historia si può veramente deffinire ecc. Immagini grottesche, che ci trasportano subito in pieno secento, per dire soltanto che la storia fa rivivere i tempi passati.

5 rapiscono solo che le sole spoglie ecc. Ossia, gli storici solenni non s’occupano che di re, di principi, di guerre.

13 schietta e genuinamente. Era, in antico, anche dell’uso italiano (invece di «schiettamente e genuinamente»); ma qui è un’ «eleganza spagnola».

17 E veramente, considerando ecc. Il senso è questo: poiché il governo spagnolo è l’ideale dei governi, gli «atti tenebrosi, malvaggità e sevitie che.... si vanno moltiplicando», non possono attribuirsi che ad «arte e fattura diabolica». Ma che grandine di figure! Il re di Spagna è il sole, il governatore la luna (sempre piena!), e cosi via.

18 sotto l’amparo: sotto la protezione; è uno spagnolismo.

18 Re Cattolico: titolo dei re di Spagna.

20 l'Heroe ecc., è il Governatore spagnolo dello Stato di Milano.


4 per li pubblici emolumenti: per il bene pubblico.

14 I nomi sono puri accidenti; cioè la sostanza resta la stessa con un nome o un altro, coi nomi o senza nomi. L'introduzione ha sin qui veste secentesca, ma nello spirito è squisitamente manzoniana. Nota i contrasti ironici tra l'esaltazione retorica del governo spagnolo e quel che esso era veramente, come si vedrà nel seguito del racconto; tra l'historia che si cura soltanto delle imprese de Prencipi e Potentati, e qualificati Personaggi, e quella cho guarda alle responsabilità de’ governanti e ai loro doveri anche verso le gente meccaniche e di piccol affare.

16 eroica fatica: «eroica» è affettato, afferma il Tommaseo. No: il tono della voce, un leggiero sorriso, rimetton le cose a posto.

17 graffiato: tutto correzioni, freghi e sgorbi.

28 frasi della lingua, cioè italiane, in contrapposto agli idiotismi lombardi ricordati prima. Neppure qui ha ragione il Tommaseo, che vorrebbe della buona lingua.

32 rettorica discreta, fine, di buon gusto. E allora non è rettorica, nel senso screditato che ha la parola, ma è arte. Della falsa rettorica non è traccia nel M., che fu ben definito «quel Grande che è riuscito, con l'infinita potenza d’una mano che non sembra aver nervi, a estirpare dalle lettere italiane, o dal cervello dell’Italia, l’antichissimo cancro della rettorica» (Ascoli). Estirpato del tutto non par che sia; ma il buon esempio l’aveva dato, e non senza frutto.


5 in questo paese: in Lombardia. Nella prima minuta dell’Introduzione aveva scritto: «In Lombardia.... un carattere di rozzezza, di trascuraggine, d’incoltura nei pensieri come nella lingua; il che era troppo naturale in un paese dove pochi leggevano e poco, o dove non si era mai parlata la lingua che si adopra negli scritti».

15 presentato: aspetteremmo presentata: nella prima edizione aveva scritto non essendosi presentato alcun perchè ragionevole: e in quella del 40, sostituendo obiezion a perchè, dimenticò di correggere presentato in presentata. E anche vorremmo obiezione invece di obiezion: il M. ha abusato di questi troncamenti, che non sempre sono dell’uso toscano.

17 con un’ingenuità ecc. Vedi con quanta grazia fa capire che lo «scartafaccio» è una sua invenzione.

22 a frugar nelle memorie ecc. Tutto il libro è prova degli studi profondi che il M. fece sulla vita, il governo, le condizioni sociali del secolo XVII nel milanese.

35 di fatto e di diritto: di fatto è quel che si suol fare ; di diritto quel che si deve fare.


6 di quelle risposte che, non dico risolvon le questioni, ma le mutano. È ironico verso sè stesso. La risposta non era «trionfante»; ma la faceva parer tale l'abilità, a cui si ricorre tanto spesso nelle discussioni, di spostar la questione.

7 mettendo.... alle mani: meglio «mettendo alle prese».

19 potrebbe parer cosa ridicola. Non tocca all’artista che crea a dar ragione della sua arte: un libro, come una statua o un quadro, deve parlare e giustificarsi da sè. Ma il M. aveva davvero messo mano a quel secondo libro, e più volte parla, in altri scritti, delle difficoltà incontrate a comporre il suo romanzo «in lingua viva e vera». Vedi G. Sforza, in Scritti postumi di A. M., p. 125 o sgg.


CAPITOLO 1

1 Quel ramo ecc. Il lacco di Como alla punta di Bellagio si divide in due rami, l'orientale verso Lecco, l’occidentale verso Como: qui si parla del primo, donde l'Adda rincomincia.

21 sparse di terre, cioè di paesi: forse più chiaro sarebbe sparsi, perchè si riferisce anche a campi.

26 e che s’incammina a diventar città. Ormai è diventata, fiorente d’industrie e di commerci; e ha inalzato al Manzoni un bel monumento, del Confalonieri.


1 l’onore d'alloggiare ecc. È il primo accenno ai mali della dominazione straniera: spagnola ai tempi del racconto, austriaca ni tempi che il Manzoni lo scriveva.

11 e da qui la vista spazia ecc. Tutta questa descrizione dal vero è di grande evidenza; ma specialmente di qui in giù, dove con stupenda semplicità è ritratto il continuo variare dello spettacolo. La nostra letteratura non aveva prima del Manzoni descrizioni di paesaggi o spettacoli di natura, che fossero parte di una gran concezione poetica, e con questa intimamente connesse, non esterne e puramente esornative. Egli «rese immortali nell’arte monti e laghi, che, pur nella terra della poesia, non avevano avuto da secoli il loro poeta» (Zumbini).

22 degradando: 1ª ed. digradando.

34 non si trovan nel manoscritto: quanto alle persone, «per degni rispetti», come diceva l’anonimo nell’Introduzione; quanto ai luoghi, è il Manzoni che non vuol fissarli per motivi d’arte, come vedremo.

35 Diceva tranquillamente ecc. Nota come ogni particolare, ogni mossa di don Abbondio descrive un nomo abitudinario, tranquillo, senza preoccupazioni, senz’altro pensiero che di recitare, passeggiando, il solito ufizio. Ne ha così maggior rilievo lo spavento del brutto incontro che ora leggeremo.


16 sul quale eran dipinte certe figure ecc. Ci pare d’averlo visto co' nostri occhi questo ingenuo affresco; anche perchè ne abbiam visti ne' tabernacoli di campagna tanti che lo somigliano.

44 Fino dall’otto aprilo ecc. Queste citazioni dei bandi o gride contro i bravi parvero «lungaggini» a più d’uno e anche al Tommaseo che afferma: «bastava citare i fatti senza citare i decreti ». Ma leggi attentamente e vedrai come proprio dalla citazione letterale dei decreti, dai titoli pomposi dei governatori spagnoli, dalle loro sempre inutili e sempre ripetute severissime comminazioni, risulta l’alterigia di quel governo e insieme la sua impotenza davanti ai prepotenti; impotenza messa anche più in rilievo dalla esorbitanza delle pene minacciate e lasciate all’arbitrio senza limiti degli esecutori. E questi vedremo che gente fossero, generalmente. Vedi più oltre (p. 14 e sgg.), dove è descritto in quali tempi a don Abbondio toccò a vivere.


8 onninamente: in tutto e per tutto.

24 Enrico IV di Francia, prima re di Navarra (1553-1610), donde «navarrini» per indicare i suoi sudditi e poi in generale i francesi; vedi al cap. V, p. 65, n. 27.

27 a	cui fece perder la testa: nel senso letterale della frase.

33 la stampassero ad esterminio de' bravi. Se fosse bastato stamparla!

38 neppur di quelli: di quei colpi.

42 un anno, un mese e due giorni ecc. «Tale specificazione della data è una vera futilità», sentenzia un chiosatore. Chi sa leggere sente che non è cosi : si tratta dell’ultima grida prima dell’incontro, di quella che era, come oggi si dice, in vigore, e che perciò doveva far più paura ai bravi; ed è naturalo che le due date, della grida e dell'incontro, siano precisate e avvicinate con un sorriso.


9 stessero ivi. Quest’«ivi» è di più, e non è parola dell’uso.

18 a un tratto da mille pensieri: da mille pensieri in una volta, tutti insieme, in questo senso a un tratto non riesce chiaro, o doveva esser posposto, come poco sopra nelle parole «tutt'e due a un tratto».

19 se.... ci fosse qualche uscita di strada, per un’ultima speranza che i bravi svoltassero.

23 il testimonio consolante della coscienza. C’è anche qui un po’ d’ironia. Si suol dire che quel testimonio basta a dar coraggio: ma non sempre nè a tutti, specialmente ai don Abbondio. Di più, non c’era da supporre che un tal uomo avesse peccato «contro qualche potente, contro qualche vendicativo»!

30 più modesta. È facile capire perchè. 

34 non desiderava altro che d’abbreviarli. Accade a tutti in momenti come quelli.

35 a voce più alta: per farsi coraggio e per mostrarsi sicuro di sè.


8 Cioè.... Con questo cioè il povero prete ha già tradito la sua coscienza e ceduto ai prepotenti; e peggio dove aggiunge «fanno i loro pasticci tra loro».

31 come.... un lampo ecc. Lo similitudini manzoniane son tutte, come questa, d’una mirabile evidenza. Quel nome illumina il disgraziato, ma gli raddoppia lo spavento.

34 se mi sapessero suggerire.... A questo è ridotto! a chiedere ai bravi quale scusa potrà trovare per levarsi d’impaccio.

35 a lei che sa di latino! In bocca al bravo è un’ironia sguaiata; ma don Abbondio tenterà davvero d’ingannare Renzo col latino, come leggeremo nel secondo capitolo.


9 chiudendo il libro. Dunque era stato, durante tutto il dialogo, col breviario aperto sulle due mani, come sur un leggio. Bisogna vederlo così perchè la scena, tra comica e pietosa, abbia tutto l’effetto.

11 dond’era lui venuto. lª ed. dond’egli era venuto. Meglio lui, ma doveva esser posposto: dond’era venuto lui.

22 d’esser divorato. lª ed. ad esser divorato.

39 i privilegi d’alcune classi: specialmente dei nobili, degli ecclesiastici e dei militari.


21 incaricati dell’esecuzione immediata: i birri.

40 le sue immunità, come l’esenzione da certe tasse, il diritto d’asilo inviolabile nelle chiese e nei conventi, e simili.

42 I medici stessi. Perché i medici stessi? Forse perchè il medico, come il prete, dovrebbe sempre tenersi libero da quei vincoli. Secondo il Bellezza, perchè le competizioni e le discordie son più facili e comuni tra i medici.


15 come un vaso di terra cotta ecc. La similitudine riassume mirabilmente tutta la precedente analisi di quella società, dove i «pacifici» e i «deboli» erano alla mercè dei prepotenti e dei violenti; e non serve soltanto per il caso di don Abbondio. Ne avremo la riprova in tutto il libro.

1G Aveva.... ubbidito ai parenti. Lui volentieri; la monaca di Monza per forza, come vedremo: ma in tutt’e due i casi i genitori impongono la loro volontà senza averne il diritto. Nota che qui, come altrove, il M. usa «parenti» nel senso di genitori.


9 un po’ fantastico: un po’ strano o lunatico.

15 perché la ragione e il torto ccc. Gran verità, che spiega come mai certe questioni durano ali’infinito: chi ha torto ripete sempre quel po’ di ragione che resta dalla sua parte, e non si rassegna a cedere.

21 era un mischiarsi nelle cose profane. Don Abbondio lo diceva a scusa della propria viltà; ma è una vecchia e abile accusa sempre rimessa a nuovo contro quei preti che credono d’aver qualcosa da fare anche fuori di sagrestia.

25 una sua sentenza prediletta. L’aveva; ma da questo momento non la dirà più!

29 i miei venticinque lettori vuol dire i miei pochi lettori; ma questa sarebbe stata una frase banale: quel numero, del quale non vedi la ragione precisa, le dà grazia e novità.

40 Ragazzacci, che.... non si fanno carico ecc. Nota qui, e poi sempre, come la paura di don Abbondio è insieme anche egoismo.


7 a portar la loro imbasciata.... Era per concludere: agli sposi; ma se ne vergogna a tempo.

31 l’età sinodale dei quaranta: cioè i quarant’anni prescritti dai sinodi diocesani perchè una donna possa stare al servizio di sacerdoti. Nello poche parole che seguono vedi come è vivo e vero il ritratto della « zittellona».


3 o è cosa che non posso dire. Ha già fatto il primo passo, o ormai si capisce che dirà tutto.

27 con voce commossa ecc. Nella insistenza di Perpetua si mescolano in parti uguali un sincero interessamento per il padrone e una gran curiosità di saper il segreto.


13 Son pareri codesti ecc. Ma i pareri di Perpetua gli torneranno a mente un giorno!

20 con licenza, a.... Si capisce che l’immagine non doveva esser troppo conveniente; sul tono di calar le brache che segue subito dopo. Perpetua «è di prima impressione, dice tutto senza rispetto alcuno: vivace contrasto con don Abbondio, il quale è tutto prudenza, tutto riguardi, tutto cautele» (De Sanctis).

36 Giunto su la soglia ecc. Fa sorridere, ma fa anche un po’ compassione. Accade a tutti qualche volta nella vita di sentirci un po’ don Abbondio; il quale perciò in generalo non ci parrà repugnante, anzi non di rado finiremo per compatirlo pensando «Chi è senza peccato....».


1 il principe di Condé: Luigi di Borbone (1621-1686), generale francese, che il 19 maggio 1643 sconfisse l’esercito spagnolo nella pianura di Rocroi (Ardenne). Che dormisse tranquillo la notte prima della battaglia, lo racconta il Bossuet nella orazione pei funerali di lui: «La notte prima della battaglia.... andò ultimo al riposo e mai l’ebbe più tranquillo; tanto che la mattina seguente bisognò destare questo nuovo Alessandro da un sonno profondo».

4 Don Abbondio in vece.... Del paragone così inaspettato e umoristico tra quel gran generale e don Abbondio, il Tommaseo annota: «non mi piace». Pazienza!

5 l’indomani per «il giorno dopo» non è nè bello nè fiorentino. Ma il M. non ne ha colpa: gliel’aveva suggerito Gaetano Cioni, uno de’ suoi consiglieri fiorentini. I quali (il Cioni, G. B. Niccolini, Emilia Luti e altri) non sempre lo consigliaron bene: per fortuna, la sua finezza quasi sempre lo aiutò a sceglier bene.

9 l’occorrente: quel che accadeva.

16 il men male: meglio «il meno male».

18 al tempo proibito per le nozze, che va dalla prima domenica dell’avvento all’epifania; e la proibizione, rinnovata dal Concilio di Trento, era allora rigorosamente osservata, senza le attenuazioni poi concesse dalla Chiesa. Nota che l’avvento ambrosiano comincia due settimane prima del nostro: quell’anno il 12 novembre. Eran dunque quasi «due mesi di respiro», dal 12 novembre al 6 gennaio.

19 quel ragazzone: quel sempliciotto (come egli lo giudicava, ma non era), a cui non gli par difficile darla a intendere.

24 giovanetto: così le edizioni, fin dalla prima. Errore di stampa? Renzo poco più giù, a p. 22, è un giovinotto: aveva vent’anni. Pure non si può escludere che in faccia alla sua antica esperienza qui don Abbondio lo veda quasi come un ragazzo, un giovanetto.

25 alla morosa: lª ed. all'amorosa. - io penso alla pelle.... se tu ti senti il bruciore addosso.... Quando parla tra sè, viene più fuori quella sua grossolanità di sentimento e di frasi.

